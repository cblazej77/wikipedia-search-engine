Prolog Wstęp Biblioteka Królewska ( szw. Kungliga biblioteket ; w skrócie KB ) – szwedzka biblioteka narodowa w Sztokholmie , założona w 1661 roku, kiedy wprowadzono ustawę o obowiązku dostarczenia dla niej każdego wydrukowanego w Szwecji dzieła . Ma status samodzielnego podmiotu rządowego . Zajmuje się gromadzeniem, ogólnie rzecz biorąc, wszystkich wydawnictw opublikowanych w Szwecji lub w języku szwedzkim. W 1935 roku budynek Biblioteki Królewskiej uzyskał status zabytku państwowego ( szw. statligt byggnadsminne ) . Jest wpisany pod numerem 21400000308227 do rejestru zabytków Bebyggelseregistret prowadzonego przez Riksantikvarieämbetet . W Bibliotece zatrudnionych jest około 350 osób, wliczając jej filie w Bålsta , Grängesberg i Strängnäs . Łączna długość jej półek wynosi 180 km. Z jej usług korzysta rocznie około 165 000 osób, a liczba wypożyczeń w ciągu roku wynosi blisko 95 000 (dane za rok 2011) . Jednym z najcenniejszych eksponatów w zbiorach Biblioteki Królewskiej jest tzw. Biblia Diabła – Codex Gigas . Historia [ edytuj | edytuj kod ] edytuj Początki [ edytuj | edytuj kod ] edytuj Kungliga biblioteket – Sveriges nationalbibliotek (Biblioteka Królewska – Biblioteka Narodowa Szwecji) otrzymała swoją pierwszą siedzibę w zamku Tre Kronor w 1595 roku, a jej zbiory stanowiła kolekcja książek dynastii Wazów . Najstarszy spis królewskiego księgozbioru pochodzi z 1568 roku. W 1661 roku postanowiono, że drukarnie mają obowiązek dostarczenia dwóch egzemplarzy każdego wydrukowanego przez nich dzieła do Biblioteki Królewskiej ; w 1993 roku obowiązek ten został rozszerzony na twórców mediów elektronicznych . W 1697 roku w zamku Tre Kronor wybuchł pożar, który pochłonął ponad 17 000 książek; uratowano Biblię Diabła, którą podobno wyrzucono przez okno. Po wybudowaniu nowego zamku umieszczono w nim w 1768 roku Bibliotekę Królewską . XIX wiek [ edytuj | edytuj kod ] edytuj Czytelnia, ilustracja z końca XIX wieku W XIX wieku nowe maszyny drukarskie oraz tani, wytwarzany maszynowo papier sprawiły, że produkcja książek i innych materiałów drukowanych zaczęła szybko wzrastać. Wkrótce w Bibliotece, ulokowanej w północno-wschodnim skrzydle zamku zaczęło brakować miejsca. W połowie XIX wieku zaczęto rozpatrywać plany nowego budynku biblioteki. Architekt Gustaf Dahl otrzymał w roku 1870 formalne zlecenie na wykonanie projektu nowej Biblioteki Królewskiej. Budynek Dahla reprezentował najnowocześniejsze rozwiązania w ówczesnej architekturze instytucjonalnej; architekt, inspirując się międzynarodowymi ideami, potraktował w sposób radykalny i perspektywiczny takie kwestie jak: czytelnie i magazyny, a także wentylację i ochronę przeciwpożarową. Na lokalizację budynku wybrano park Humlegården , w którym pierwotnie znajdował się królewski ogród warzywny, przekształcony następnie w park miejski. Park ten z czasem stał się ośrodkiem życia nocnego stolicy. Głównym powodem lokalizacji budynku Biblioteki w tym miejscu, była perspektywa nieograniczonych możliwości jego rozbudowy, a także chęć uchronienia tego zaniedbanego wówczas miejsca przed dalszą degradacją. Ukończony budynek Biblioteki otwarto 2 stycznia 1878 roku . Rok wcześniej Biblioteka Królewska zyskała formalny status biblioteki narodowej . Ściany nośne budynku wykonano z cegły . Piętro przeznaczone na magazyn oparto na wspornikach z żeliwa . Z żeliwa wykonano również trzykondygnacyjne regały na książki. Konstrukcję budynku przepruto dużymi otworami okiennymi. Dwukondygnacyjna fasada została otynkowana i ozdobiona herbem i rozetami. Na parterze umieszczono granitowy portal , natomiast piętro podzielono pionowo pilastrami . XX i XXI wiek [ edytuj | edytuj kod ] edytuj Rosnące zbiory Biblioteki Królewskiej, wraz z rozszerzeniem jej działalności i wzrostem liczby korzystających z jej usług sprawiły, że nowy budynek szybko stał się zbyt ciasny. Zaradzono temu na pewien czas dobudowując nowe, niższe piętra pomiędzy starymi i zagospodarowując w lepszy sposób strychy i inne pomieszczenia . W 1920 roku architekt Axel Anderberg zaprojektował dobudowę dwóch skrzydeł do długiego na 80 m budynku Biblioteki. Ich budowę ukończono w 1928 roku . Dalsze plany rozbudowy gmachu, z powodu ówcześnie panujących poglądów, nie zostały jednak zrealizowane . W latach 50. z powodu trudnej sytuacji lokalowej Biblioteki zlecono architektowi Carlowi Hampusowi Bergmanowi sporządzenie planu jej przebudowy. Przebudowa została przeprowadzona w latach 1956–1971. W jej wyniku powierzchnia Biblioteki zwiększyła się dwukrotnie, między innymi dzięki zbudowaniu podziemnego magazynu książek za biblioteką . Czytelnia (2012) W latach 80., po wielu badaniach, zaproponowano wybudowanie w położonych na głębokości 40 m pod parkiem jaskiniach skalnych dwóch dużych, pięciopiętrowych, podziemnych magazynów, połączonych z budynkiem głównym szybami windowymi. Magazyny te zostały oddane do użytku w 1995 roku . Ich łączna powierzchnia wynosi 18 000 m². Pierwszy z nich wkrótce się zapełnił, chociaż zawierał aż 843 ruchome regały . W 1997 roku została ukończona obszerna przebudowa i renowacja budynku Biblioteki, wykonana według projektu architekta Jana Henrikssona, a czytelnicy otrzymali do dyspozycji nowe czytelnie. Publiczność zyskała również dostęp do tzw. aneksu, magazynu książek zbudowanego pod ziemią w latach 60. Po modernizacji mieszczą się w nim, między innymi, sala wystawowa, audytorium i pokój mikrofilmów. W podziemiu znalazła się również tzw. krypta, urządzona specjalnie dla jednego z najcenniejszych skarbów Biblioteki – Biblii Diabła ( Codex Gigas ). Piętnaście metrów poniżej magazynu podziemnego zbudowano nowe centrum komputerowe Biblioteki Królewskiej, oddane do użytku w 2002 roku. Umieszczono w nim ogólnokrajowy biblioteczny system komputerowy Libris i własny skomputeryzowany katalog Regina . W latach 2011–2013 biuro architektoniczne Murmans Arkitekter dokonalo dalszej modernizacji gmachu Biblioteki . Kradzież książek [ edytuj | edytuj kod ] edytuj W 2004 roku wykryto zuchwałą kradzież, której systematycznie dokonywał jeden z wysoko postawionych pracowników Biblioteki. W wyniku wszczętego dochodzenia przyznał on, iż począwszy od 1995 roku wynosił systematycznie stare, bezcenne książki z Biblioteki Królewskiej oraz z innych bibliotek, jak również z Akademii Szwedzkiej , by następnie sprzedawać je z zyskiem na światowych aukcjach, a uzyskane środki wykorzystywać na własne potrzeby . Podejrzanemu (który zyskał przydomek KB-tjuven ) postawiono zarzut kradzieży; do procesu jednak nie doszło, ponieważ popełnił on samobójstwo, wysadzając własne mieszkanie w powietrze . Mężczyzna skradł ogółem z Biblioteki Królewskiej 56 książek. Ich wartość oszacowano (w przeliczeniu) na około 4 miliony złotych. W 2012 roku udało się wytropić w Nowym Jorku i odzyskać pierwszą z nich, Atlas Corneliusa van Wytflieta z 1597 roku, o szacunkowej wartości (w przeliczeniu) 350 000 złotych, zawierający mapy obu Ameryk oraz pierwszą mapę Kalifornii . Zadania [ edytuj | edytuj kod ] edytuj Biblioteka Królewska w Sztokholmie Biblioteka Królewska ma status biblioteki narodowej Szwecji. Począwszy od 1661 roku, kiedy wprowadzono po raz pierwszy ustawę o obowiązkowym dostarczaniu ( lagen om pliktleveranser ), zajmuje się ona gromadzeniem, ogólnie rzecz biorąc, wszystkich publikacji wydanych w Szwecji, w tym również emisji radiowych i telewizyjnych oraz, po modyfikacji ustawy o obowiązkowym dostarczaniu, również pewnych materiałów internetowych . Zadaniem Biblioteki jest nie tylko gromadzenie zbiorów, ale również ich opis i katalogowanie w celu ułatwienia dostępu do nich. Ponieważ ma ona równocześnie status placówki naukowo-badawczej o profilu humanistycznym i socjologicznym, zajmuje się zakupem zagranicznej literatury z różnych dziedzin, takich jak historia, religioznawstwo, literaturoznawstwo, wiedza o sztuce i tym podobne. Poza tym ma ona za zadanie zakup tej zagranicznej literatury, która została przetłumaczona z języka szwedzkiego lub dotyczy Szwecji (tak zwane Suecana ) . Czytelnie [ edytuj | edytuj kod ] edytuj Na terenie Biblioteki_Królewskiej w Sztokholmie znajdują się następujące czytelnie : Stora läsesalen (czytelnia główna) – jest miejscem studiowania w ciszy większości dostępnego materiału Forskarläsesalen (czytelnia naukowa) – przeznaczona jest dla badaczy Specialläsesalen (czytelnia specjalistyczna) – służy do studiowania starych wydawnictw lub wydawnictw szczególnie cennych, takich jak rękopisy, mapy czy obrazy Mikrofilmsläsesalen (czytelnia mikrofilmów) – jest tu dostępna większość szwedzkich i duży wybór zagranicznych gazet w postaci mikrofilmów Audiovisuella salen (sala audiowizualna) – jest miejscem udostępniania filmu, muzyki, produkcji radiowych i telewizyjnych Tidskriftsläsesalen (czytelnia czasopism) – oferuje szwedzkie i zagraniczne czasopisma o profilu humanistycznym. Bazy danych [ edytuj | edytuj kod ] edytuj Bibliotek prowadzi i współdziała przy prowadzeniu kilku najważniejszych szwedzkich naukowych baz danych: LIBRIS – ogólnopaństwowy katalog zawierający ponad 6,5 miliona tytułów znajdujących się w ponad 300 bibliotekach badawczych i uczelnianych Szwecji Svensk mediedatabas, SMDB – zawiera okolu 8 milionów godzin szwedzkiej produkcji filmowej, telewizyjnej, radiowej i muzycznej Regina – lokalny katalog Biblioteki obejmujący materiał drukowany Swepub – wyszukiwarka artykułów, sprawozdań i prac naukowych znajdujących się w szwedzkich uczelniach Ediffah – wyszukiwarka rękopisów i archiwów prywatnych Zbiory [ edytuj | edytuj kod ] edytuj Na zbiory biblioteczne składa się około 18 milionów eksponatów i ponad 7 milionów godzin zarejestrowanego dźwięku i ruchomego obrazu (dane za luty 2013). Zbiory biblioteczne obejmują: książki, rękopisy, broszury, czasopisma, plakaty, wydawnictwa muzyczne i cyfrowe . Biblioteka posiada ponadto w swych zbiorach prywatne archiwa znanych postaci z dziedziny kultury i polityki szwedzkiej, jak: August Strindberg , Dag Hammarskjöld i Astrid Lindgren ; pierwszy z wymienionych pracował w Bibliotece w latach 1874–1882 jako młodszy asystent . Zbiór książek i czasopism liczy około 2,8 miliona egzemplarzy i zajmuje blisko 74 kilometry półek magazynowych; zbiory książek powiększają się rocznie o 600 metrów półek . Codex Gigas – Biblia Diabła , jeden z białych kruków Kungliga biblioteket Najstarszym zabytkiem w zbiorach Biblioteki Królewskiej jest Codex Aureus , spisany około 750 roku, natomiast najbardziej niezwykłą książką jest prawdopodobnie Codex Gigas – Biblia Diabła , noszący z powodu swych rozmiarów i wizerunku diabła różne nazwy: Codex giganteus , Gigas librorum , Fans Bibel , Hin Håles Bibel i Svartboken . Codex Gigas jest największym na świecie średniowiecznym rękopisem. Ma wymiary 89 na 49 cm i waży 75 kg. Składa się z 310 ręcznie pisanych stron, wykonanych prawdopodobnie ze skóry cielęcej. Jego treść stanowi Stary i Nowy Testament oraz kilka traktatów historycznych i medycznych. Według legendy Biblia Diabła została spisana w ciągu jednej nocy przez mnicha, który w celu odkupienia swoich grzechów zawarł umowę z szatanem, dzięki czemu jego wizerunek znalazł się w Biblii. Biblia powstała przypuszczalnie na początku XIII wieku w jednym z klasztorów na terenie dzisiejszych Czech . W ciągu następnych stuleci kilkakrotnie zmieniała właścicieli, by w 1648 roku, w końcowym okresie wojny trzydziestoletniej , paść łupem wojsk szwedzkich szturmujących Pragę . Została potraktowana wraz z innymi zagrabionymi książkami jako łup wojenny i wywieziona do Sztokholmu. Uniknęła spłonięcia w pożarze dawnego zamku królewskiego w 1697 roku, ponieważ prawdopodobnie została wyrzucona przez okno. W 1877 roku znalazła swoje miejsce w nowej siedzibie Biblioteki Królewskiej w Humlegården . Codex Aureus De arte phisicali et de cirurgia (rękopis, fragment) Książka Zygmunta III Wazy Uwagi [ edytuj | edytuj kod ] edytuj ↑ Źródła różnią się co do faktu, czy chodziło o 1 czy o 2 obowiązkowe egzemplarze. ↑ Złodziej z Biblioteki Królewskiej. Przypisy [ edytuj | edytuj kod ] edytuj ↑ Biblioteki świata , [w:] Encyklopedia PWN [online], Wydawnictwo Naukowe PWN [dostęp 2015-05-13] . ↑ Kungliga biblioteket: KB – nationens minne . [dostęp 2015-05-04]. ( szw. ) . ↑ Kaj Sandell: Sztokholm . Warszawa: Wiedza i Życie, 2001, s. 70. ISBN 83-7184-064-0 . ↑ Statens fastighetsverk: Kungliga biblioteket (KB) . [dostęp 2015-05-04]. ( szw. ) . ↑ Riksantikvarieämbetet : Stockholm kn, KUNGLIGA HUMLEGÅRDEN 1 KUNGLIGA BIBLIOTEKET . www.bebyggelseregistret.raa.se. [dostęp 2015-05-04]. ( szw. ) . ↑ Mats Carlsson-Lénart: Underjordiska skatter . [dostęp 2015-05-04]. ( szw. ) . ↑ Bruce M. Metzger , Bart D. Ehrman : The Text of the New Testament: Its Transmission, Corruption, and Restoration . New York, Oxford: Oxford University Press , 2005, s. 103. ISBN 978-0-19-516122-9 . ( ang. ) . ↑ Catrine Arvidsson: 125 år i Humlegården. Kungl. biblioteket . [dostęp 2015-05-04]. ( szw. ) . ↑ Kungliga biblioteket: Kungliga biblioteket Sveriges nationalbibliotek . [dostęp 2015-05-04]. ( szw. ) . ↑ Richard Aschberg, Leif Kasvi: Bibliotekarien misstänkt för miljonstölder . [dostęp 2015-05-08]. ( szw. ) . ↑ Simone Söderhjelm: KB-tjuven misstänkt för fler bokstölder . [dostęp 2015-05-08]. ( szw. ) . ↑ IAR : Samobójca kradł białe kruki . [dostęp 2015-05-08]. ↑ Böcker i samlingarna . [dostęp 2015-05-08]. ( szw. ) . Kontrola autorytatywna ( biblioteka narodowa ): ISNI : 0000000123370977 , 0000000120973713 VIAF : 240610793 , 128425355 ULAN : 500309222 LCCN : n81047048 GND : 1001512-7 LIBRIS : 20dgd3zl56pmrzk BnF : 16606499g , 118703588 SUDOC : 026458993 NLA : 36289504 NKC : kn20020403012 BNE : XX96727 BIBSYS : 90179173 CiNii : DA05722829 PLWABN : 9810607705105606 NUKAT : n97005670 J9U : 987007264117605171 PTBNP : 19053 , 321143 CANTIC : a1200554x LNB : 000029384 NSK : 000027134 BLBNB : 000260263 LIH : LNB:V*93162;=BH Encyklopedie internetowe : NE.se : kungliga-biblioteket SNL : Kungliga_Biblioteket Źródło: „ https://pl.wikipedia.org/w/index.php?title=Biblioteka_Królewska_w_Sztokholmie&oldid=73983557 ”