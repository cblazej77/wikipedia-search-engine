Biblioteka Narodowa Izraela ( hebr. ‏הספרייה הלאומית‎ ; dawniej: Żydowska Biblioteka Narodowa i Uniwersytecka, ‏בית הספרים הלאומי והאוניברסיטאי‎ ) – izraelska biblioteka narodowa w Jerozolimie . Biblioteka posiada ponad 5 milionów książek i znajduje się na terenie kampusu Giwat Ram Uniwersytetu Hebrajskiego . Biblioteka zgromadziła największą na świecie kolekcję hebraików oraz judaików i jest właścicielem wielu rzadkich i unikatowych rękopisów, książek i artefaktów. Historia [ edytuj | edytuj kod ] „Biblioteka B’nai B’rith ”, założona w Jerozolimie w 1892 roku, była pierwszą biblioteką publiczną w Palestynie, która miała służyć społeczności żydowskiej. Biblioteka mieściła się przy ul. B’nai Brith, pomiędzy dzielnicami Me’a Sze’arim i Migrasz ha-Rusim . Dziesięć lat później bibliotekę „Abrabanel Midrasz”, jak ją wtedy nazywano, przeniesiono na ul. Etiopską. W 1920 zbiór „B’nai Brith” stał się podstawą dla biblioteki uniwersyteckiej. Książki zostały przeniesione pięć lat później do budynku uniwersyteckiego w kampusie na Górze Skopus . W 1948, kiedy dostęp do kampusu na Górze Scopus został zablokowany, większość książek przeniesiono do budynku w dzielnicy Rechawia. W tym czasie zbiór zawierał ponad milion książek. Z braku miejsca, niektóre książki zostały umieszczone w magazynach w mieście. W 1960 biblioteka została przeniesiona do nowego budynku w kampusie Giwat Ram. Pod koniec lat 70., kiedy otworzono nowy kompleks uniwersytecki, wydziały prawa, nauk humanistycznych i społecznych powróciły na Górę Scopus, a wraz z nimi biblioteki wydziałowe. Liczba osób korzystających z biblioteki w Giwat Ram spadła. W latach 90. zaistniały duże problemy z utrzymaniem budynku, miały miejsce zalania przez wodę deszczową, a także plaga owadów. W 2007 biblioteka została oficjalnie uznana za narodową. Ustawa, która weszła w życie 23 lipca 2008 nadawała jej nazwę „Narodowej Biblioteki Izraela” i określała tymczasowo jako filię uniwersytetu, a następnie przyznała status instytucji niezależnej (będącej wspólną własnością rządu Izraela (50% udziałów), Uniwersytetu Hebrajskiego (25%) i innych organizacji). Digitalizacja zbiorów [ edytuj | edytuj kod ] W 2019 roku na mocy porozumienia pomiędzy biblioteką a firmą Google rozpoczęto digitalizację 70 000 książek. 50 000 przewieziono do Niemiec, gdzie zostaną zeskanowane w ośrodku Google. Pozostałe zostaną poddane digitalizacji w Izraelu. Celem projektu jest popularyzacja kultury żydowskiej, dlatego wersje cyfrowe zostaną udostępnione nieodpłatnie w Internecie . Czytelnia biblioteki Przypisy [ edytuj | edytuj kod ] ↑ Google pomoże z cyfryzacją literackich zabytków! [online], granice.pl [dostęp 2020-02-11] ( pol. ) . Bibliografia [ edytuj | edytuj kod ] About the Library . jnul.huji.ac.il. [dostęp 2012-04-07]. ( ang. ) . Aryeh Dayan: New chapter in a sad saga . haaretz.com, 2007-11-01. [dostęp 2012-04-07]. ( ang. ) . Linki zewnętrzne [ edytuj | edytuj kod ] Saving the Holy of Holies of Jewish texts ( ang. ) Kontrola autorytatywna ( biblioteka narodowa ): ISNI : 0000000086207344 VIAF : 128054327 ULAN : 500300688 LCCN : no2009197324 GND : 106122161X SUDOC : 028381750 NLA : 36564591 NKC : kn20120223011 BIBSYS : 90382607 CiNii : DA02938093 NUKAT : n98068081 J9U : 987007312030905171 LNB : 000240632 LIH : LNB:C9tL;=Bi Encyklopedie internetowe : Britannica : place/Jewish-National-and-University-Library Źródło: „ https://pl.wikipedia.org/w/index.php?title=Biblioteka_Narodowa_Izraela&oldid=77634479 ”