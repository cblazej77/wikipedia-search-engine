Bibliothèque nationale de France , , ( BnF , Biblioteka Narodowa Francji ) – francuska biblioteka narodowa , znajdująca się w Paryżu . Przewidziana jest jako repozytorium dla wszystkich materiałów bibliotecznych wydawanych we Francji. Obecnym dyrektorem Biblioteki jest Bruno Racine. Historia [ edytuj | edytuj kod ] Początki Francuskiej Biblioteki Narodowej sięgają średniowiecza i biblioteki królewskiej założonej w Luwrze ( Louvre ) przez Karola V w 1368. Szczególny jej rozwój rozpoczął się po wydaniu w 1537 przez króla Franciszka I specjalnego dekretu, ustanawiającego egzemplarz obowiązkowy . Czas bardzo ważny w dziejach biblioteki to okres Colberta , ministra Ludwika XIV , który udostępnił zbiory biblioteki do publicznego użytku (1692). Burzliwe epizody w dziejach Paryża, jak rewolucja francuska , Komuna Paryska , I i II wojna światowa oszczędziły zbiory BnF. Dzięki temu posiada w chwili obecnej ponad 11 milionów woluminów . Są one rozlokowane w kilku miejscach Paryża i poza nim. W 1997 roku została otwarta biblioteka cyfrowa Gallica . Nowy gmach [ edytuj | edytuj kod ] Od 1996 głównym gmachem BnF jest kompleks przy Rue de Tolbiac, zwany Site François-Mitterrand, zbudowany z inicjatywy tego prezydenta. W czterech wieżach wysokich na 79 m zgromadzono większość księgozbioru (łączna długość półek osiąga 395 km). Czytelnie dla studentów i naukowców mieszczą się między wieżami, w niskim cokole otaczającym kompleks. Wieże służą za magazyny książek. Ich forma była swego czasu mocno krytykowana, ponieważ nie służyły papierowym archiwom. Konieczna okazała się korekta i wprowadzenie ruchomych, drewnianych przesłon . Budynek ten, w całości zaprojektowany przez Dominique Perrault , łączy w sobie trzy podstawowe materiały: beton, metal i szkło, które w idei miały harmonijnie integrować go z naturą . BnF znajduje się pod bezpośrednim nadzorem ministra kultury Francji. Roczny budżet biblioteki wynosi 155 milionów € . Zbiory biblioteczne i muzealne [ edytuj | edytuj kod ] W bibliotece przechowywanych jest około 115 000 rękopisów, w tej liczbie 5000 greckich rękopisów, 21 800 łacińskich rękopisów, 59 000 francuskich rękopisów, 4290 rękopisów w innych nowożytnych językach . Greckie rękopisy zostały podzielone na trzy kolekcje: Le fonds Grec (ponad 3100 rękopisów), Le fonds Coislin (400 rękopisów) i Le supplément grec (ponad 1100 rękopisów). Całość zbiorów biblioteki wynosi 13 000 000 jednostek bibliotecznych . Działem muzealnym BNF, gromadzącym głównie monety, medale i dzieła sztuki oraz dokumentację ich dotyczącą, jest departament monet, medali i starożytności ( Le département des Monnaies, médailles et antiques ), zwany popularnie Gabinetem Medali . Biblioteka posiada zbiór polskich wydawnictw szczególnie z okresu Wielkiej Emigracji . Przypisy [ edytuj | edytuj kod ] ↑ A propos [online], gallica.bnf.fr [dostęp 2022-10-22] ( fr. ) . ↑ Architektura w Paryżu TOP 10 – przewodnik po budynkach – Bryła – architektura na świecie [online], bryla.pl [dostęp 2023-09-03] ( pol. ) . ↑ Electricity, Concrete and Steel. Libraries in the 20th Century , [w:] James W.P. J.W.P. Campbell James W.P. J.W.P. , Will W. Pryce Will W. , The library: a world history , wyd. Reprinted with eight additional pages, London: Thames & Hudson, 2013, s. 275-279, ISBN 978-0-500-34288-6 [dostęp 2023-06-02] . ↑ Les chiffres donnés ici sont ceux du rapport d’activités 2005, le dernier disponible. ↑ Catalogues imprimés des Manuscrits occidentau . ↑ La BnF en chiffres . [dostęp 2008-07-27]. [zarchiwizowane z tego adresu (2007-11-28)]. ↑ Praca zbiorowa, Encyklopedia sztuki starożytnej , WAiF i Wydawnictwo Naukowe PWN, Warszawa 1998, s. 134, ISBN 83-01-12466-0 (PWN), ISBN 83-221-0684-X (WAiF). Linki zewnętrzne [ edytuj | edytuj kod ] Gallica , wirtualna biblioteka BnF Catalogue BN-Opale Plus BNF-Archives et manuscrits Visite virtuelle du site Richelieu Kontrola autorytatywna ( biblioteka narodowa ): ISNI : 0000000123531945 , 0000000123532569 VIAF : 137156173 ULAN : 500309981 LCCN : no95028191 GND : 5156217-0 NDL : 00283813 LIBRIS : hftwxv4159qfljh BnF : 12381002j , 11862469g SUDOC : 03361122X SBN : UFIV089469 NLA : 35553176 NKC : ko2002102945 , ko2002102948 BNE : XX179415 BIBSYS : 54445 NUKAT : n96207613 J9U : 987007380743105171 PTBNP : 32893 CANTIC : a10369909 , a10050486 LNB : 000050573 NSK : 000071965 BNA : 000067677 BLBNB : 000326556 Encyklopedie internetowe : PWN : 3877213 Britannica : topic/Bibliotheque-Nationale-de-France Universalis : bibliotheque-nationale-de-france stara БРЭ : 2252960 NE.se : bibliotheque-nationale-de-france SNL : Bibliothèque_Nationale Catalana : 0009967 Źródło: „ https://pl.wikipedia.org/w/index.php?title=Bibliothèque_nationale&oldid=77600419 ”