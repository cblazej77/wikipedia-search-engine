Biuletyn EBIB (dawniej Elektroniczny Biuletyn Informacyjny Bibliotekarzy ) – czasopismo open access wychodzące w latach 1999–2024 tylko w postaci elektronicznej i było dostępne on-line. Historia [ edytuj | edytuj kod ] Pismo nie miało wersji drukowanej, przeznaczone było dla bibliotekarzy, specjalistów informacji oraz dla wszystkich osób zainteresowanych problematyką bibliotekarskiej profesji , informacji naukowej, technologii informacyjnych. Czasopismo udostępnia wszystkie swoje artykuły zgodnie z ideą open access, tzn. bez restrykcji i opłat na wolnej licencji Creative Commons Uznanie Autorstwa. Pomysł wydania pisma, którego autorem był bibliotekarz BUW Zbigniew Zakrzewski pojawił się w 1998 roku na łamach listy dyskusyjnej INFOBIB-L@man.torun.pl. Pierwsze wydania opracował Aleksander Radwański, a pismo zostało umieszczone na serwerze biblioteki Ossolineum we Wrocławiu. Po raz pierwszy redakcja pisma zebrała się w Bibliotece Narodowej w Warszawie 29 stycznia 1999 roku. W skład zespołu weszli: Anna Filipowicz ( Biblioteka Narodowa ), Anna Komperda ( Politechnika Wrocławska ), Marzena Marcinek ( Politechnika Krakowska ), Szymon Matuszewski ( Wojskowa Akademia Techniczna ), Bożena Bednarek ( Uniwersytet Mikołaja Kopernika w Toruniu ), Anna Osiewalska ( Akademia Ekonomiczna w Krakowie ), Urszula Puszkiewicz ( Uniwersytet Białostocki ), Aleksander Radwański (Ossolineum), Stanisław Skórka ( Wyższa Szkoła Pedagogiczna w Krakowie ), Zbigniew Zakrzewski ( Uniwersytet Warszawski ) . Pierwszy numer pisma ukazał się 1 kwietnia 1999 roku, a jego wydawcami byli wolontariusze, który najpierw działali niezależnie, potem w latach 2001–2010 w strukturze Stowarzyszenia Bibliotekarzy Polskich , a potem jako Stowarzyszenie EBIB. Poruszało problemy m.in. bibliotek , w tym bibliotek cyfrowych , digitalizacji , szeroko pojętego zagadnienia informacji, Internetu czy teorii komunikacji, ale także czytelnictwa, technologii informacyjnych itp. 31 grudnia 2024 roku Stowarzyszenie EBIB zakończyło działalność, a numer 4 był ostatnim numerem Biuletynu . W latach 1999–2024 ukazało się 215 numerów Biuletynu . Czasopismo może stanowić uzupełnienie wiedzy zdobywanej w ramach studiów bibliotekoznawstwa i informacji naukowej . Redaktorzy naczelni [ edytuj | edytuj kod ] Szymon Matuszewski (1999–2000) Aleksander Radwański (2000) Bożena Bednarek-Michalska (2001–2017) Lidia Derfert-Wolf (2017–2024 ) Przypisy [ edytuj | edytuj kod ] ↑ Marzena Marcinek i zespół M.M. EBIB Marzena Marcinek i zespół M.M. , EBIB 1999 – 2009 [online] [dostęp 2024-12-04] . ↑ Iwona I. Sójkowska Iwona I. , Anna A. Filipowicz Anna A. , Coś się kończy – coś zaczyna , „Biuletyn EBIB” (215), 28 listopada 2024, s. 1-3 , ISSN 1507-7187 [dostęp 2024-12-04] . ↑ Marzena M. Marcinek Marzena M. , EBIB jako odskocznia , „Biuletyn EBIB” (215), 28 listopada 2024, s. 1-7 , ISSN 1507-7187 [dostęp 2024-12-04] . ↑ Stopka redakcyjna , „Biuletyn EBIB” (20), www.ebib.pl, 2001 [dostęp 2024-12-04] . ↑ Stopka redakcyjna , „Biuletyn EBIB” (178), ebibojs.pl, 2018 [dostęp 2024-12-04] ( pol. ) . ↑ Stopka redakcyjna , „Biuletyn EBIB” (215), ebibojs.pl, 2024 [dostęp 2024-12-04] ( pol. ) . Linki zewnętrzne [ edytuj | edytuj kod ] Stowarzyszenie EBIB: Biuletyn EBIB . Open Journal Systems. ( ang. • pol. ) . Źródło: „ https://pl.wikipedia.org/w/index.php?title=Biuletyn_EBIB&oldid=76401772 ”