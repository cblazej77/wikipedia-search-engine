Centralna Biblioteka Narodowa we Florencji ( Biblioteca Nazionale Centrale di Firenze ) – jedna z włoskich bibliotek narodowych , której zadaniem jest zachowanie włoskiego dziedzictwa narodowego. Historia [ edytuj | edytuj kod ] Ze względów historycznych (zjednoczenie miało miejsce w 1861 roku) we Włoszech aż 10 bibliotek pełni funkcję bibliotek narodowych. Są to: Biblioteca Nazionale Centrale di Roma, Biblioteca Nazionale Centrale di Firenze, Biblioteca Nazionale Sagarigga Visconti di Bari, Biblioteca Nazionale di Coscenza, ‒ Biblioteca Nazionale di Potenza, Biblioteca Nazionale Braidese di Milano, Biblioteca Nazionale Vittorio Emmanuele di Napoli, Biblioteca Nazionale Marziana di Venezia, Biblioteca Nazionale di Macerata, Biblioteca Nazionale Universitaria di Torino. Dwie z nich: Centralna Biblioteka Narodowa w Rzymie i Centralna Biblioteka Narodowa we Florencji pełnią rolę bibliotek centralnych i ich zadaniem jest zachowanie dziedzictwa narodowego, mają prawo do otrzymywania egzemplarza obowiązkowego oraz są zobowiązane do tworzenia i publikowania bibliografii narodowej . W 1714 roku Antonio Magliabecchi , uczony i bibliotekarz Kosmy III podarował Florencji swoją licząca 30 000 tomów bibliotekę. Aby rozbudowywać jej zbiory od 1737 biblioteka otrzymywała 1 kopię wszystkich wydawnictw we Florencji, a od 1743 wydawnictw z terenu Wielkiego Księstwa Toskanii . W 1747 jej zbiory udostępniono czytelnikom. W 1861 roku do zbiorów włączono Biblioteką Palatynatu i dodano do nazwy narodowa, a w 1885 roku centralna. Od 1870 roku biblioteka miała prawo do egzemplarza obowiązkowego z terenu Włoch . Budynek [ edytuj | edytuj kod ] Początkowo zbiory przechowywano w pałacu Uffizi . W 1911 roku rozpoczęto prace nad budową nowego budynku dla biblioteki. Projekt przygotował Cesare Bazzani . W 1935 roku biblioteka przeniosła się do nowego budynku. Mieści się on nad brzegiem rzeki Arno , obok kościoła Santa Croce , dlatego w 1966 roku powódź uszkodziła jedną trzecią zbiorów . Zbiory [ edytuj | edytuj kod ] Biblioteka od XVIII wieku miała prawo do egzemplarza obowiązkowego. W 1939 roku wprowadzono we Włoszech ustawę Norme per la consegna di esemplari degli stampati e delle publicazioni (Zasady przekazywania egzemplarzy druków i publikacji), która zobowiązywała drukarzy do bezpłatnego przekazywania 5 egzemplarzy obowiązkowych. Ustawa, modyfikowana w 1945 roku, przetrwała do kwietnia 2004 roku gdy wprowadzono Norme relative al deposito legale dei documenti di interesse culturali destinati all’uso pubblico (Zasady dotyczące egzemplarza obowiązkowego dokumentów o znaczeniu kulturalnym przeznaczonych do użytku publicznego). Wprowadzono zmiany: obowiązek przekazywania egzemplarzy przeszedł na wydawców, ograniczono liczbę egzemplarzy do czterech, w tym 2 są przekazywane do centralnych, a pozostałe trafiają do bibliotek regionalnych . Ustawą zostały również objęte czasopisma, mapy, atlasy, druki muzyczne, druki ulotne, płyty i inne . W 2016 roku zbiory biblioteki we Florencji liczyły: 7 000 000 publikacji drukowanych, ponadto około 25 000 rękopisów , 3716 inkunabułów oraz 29 123 starodruki z XVI wieku . Przypisy [ edytuj | edytuj kod ] ↑ Kinga K. Adamiak Kinga K. , Biblioteki włoskie – między tradycją a nowoczesnością , „Biblioteka” (15), 2011, s. 250-252 [dostęp 2024-10-21] . ↑ Archivi in Toscana: L'Archivio della Biblioteca Nazionale Centrale di Firenze [online], www.archivitoscana.it [dostęp 2020-06-10] . ↑ HISTORY, FOUNDATION AND FUNCTION [online] [dostęp 2020-06-09] [zarchiwizowane z adresu 2007-02-11] . ↑ La Biblioteca Nazionale Centrale di Firenze [online], Firenze 1903, 2 lutego 2016 [dostęp 2020-06-10] ( wł. ) . ↑ Biblioteca Nazionale Centrale di Firenze - La Bellezza Salvata [online], mostre.sba.unifi.it [dostęp 2020-06-10] . ↑ Direzione generale Biblioteche e diritto d'autore Deposito Legale [online], librari.beniculturali.it [dostęp 2020-06-09] . Kontrola autorytatywna ( państwowa biblioteka publiczna we Włoszech ): ISNI : 0000000123315054 , 0000000417559409 VIAF : 143744216 ULAN : 500304810 LCCN : n83160011 GND : 1003299-X BnF : 118844890 SUDOC : 02663502X SBN : CFIV004270 NLA : 36098136 NKC : kn20020422021 BNE : XX90631 BIBSYS : 90165113 CiNii : DA00575942 PLWABN : 9810691811205606 NUKAT : n98068292 J9U : 987007258742705171 PTBNP : 154497 , 267247 CANTIC : a10050449 LNB : 000021837 NSK : 000117336 ΕΒΕ : 295083 , 294736 BLBNB : 000615319 LIH : LNB:V*53324;=BD RISM : institutions/30001783 Encyklopedie internetowe : Britannica : place/Biblioteca-Nazionale-Centrale Catalana : 0009950 Źródło: „ https://pl.wikipedia.org/w/index.php?title=Centralna_Biblioteka_Narodowa_we_Florencji&oldid=75744934 ”