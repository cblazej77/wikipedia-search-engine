Prolog Wstęp Elektorat Saksonii ( niem. Kurfürstentum Sachsen lub Kursachsen ), czasem nazywany Górną Saksonią – niezależny elektorat Świętego Cesarstwa Rzymskiego ; utworzony przez cesarza Karola IV na mocy wydanej w 1356 roku Złotej Bulli , która podniosła księstwo Saksonii-Wittenberg do rangi jednego ze świeckich elektoratów. Historia [ edytuj | edytuj kod ] edytuj Po wygaśnięciu dynastii askańskiej w 1423, Elektorat Saksonii został nadany jako lenno margrabiom Miśni z dynastii Wettynów , którzy przenieśli swoją siedzibę nad Łabę , do Drezna . Powstało silne państwo, obejmujące Saksonię, Turyngię oraz Saksonię-Anhalt , którego władcy byli elektorami . Mimo że państwo znajdowało się dość daleko od centrum dawnej Saksonii było ono zwane Górną Saksonią, a z czasem po prostu Saksonią. W 1485 roku dynastia Wettynów podzieliła się na dwie linie – ernestyńską, która zachowała prawa elektorskie, i albertyńską. Spowodowało to oddzielenie obecnej Turyngii od reszty państwa. Mimo to znaczenie rządzonej przez linię albertyńską zmniejszonej Saksonii wzrosło, zwłaszcza po odzyskaniu w 1547 roku praw elektorskich. Po zawarciu pokoju w Pradze (1635) Saksonia została powiększona o Łużyce nadane jako dziedziczne lenno Wettynów, co potwierdził pokój westfalski (1648). W latach 1697–1763 z przerwami w latach 1704–1709 i 1733–1736 kraj pozostawał w unii personalnej z Rzeczpospolitą Obojga Narodów . W polskiej historiografii okres tej unii nazywa się czasami saskimi . W XVIII wieku Saksonia była ważnym ośrodkiem kulturowym, ale została spustoszona w wyniku wojen, m.in. wojny północnej i siedmioletniej . Po upadku Cesarstwa w 1806 roku, Wettynowie przyjęli tytuł królów Saksonii . Elektorat Saksonii, 1648 Uwagi [ edytuj | edytuj kod ] edytuj ↑ Opanowaną przez Wettynów w 1264. Bibliografia [ edytuj | edytuj kod ] edytuj https://archive.is/20130504004532/http://portalwiedzy.onet.pl/36458,,,,saksonia,haslo.html Saxony , [w:] Encyclopædia Britannica [dostęp 2022-10-03] ( ang. ) . pokaż p d e Historia Niemiec pokaż p d e Członkowie Kolegium Elektorskiego Świętego Cesarstwa Rzymskiego po wydaniu Złotej Bulli Karola IV (1356–1806) Encyklopedie internetowe ( państewka Świętego Cesarstwa Rzymskiego ): Universalis : saxe Źródło: „ https://pl.wikipedia.org/w/index.php?title=Elektorat_Saksonii&oldid=76035052 ”