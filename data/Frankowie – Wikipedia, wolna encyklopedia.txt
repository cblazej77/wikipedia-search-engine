Wstęp Frankowie ( łac. Franci , gens Francorum ) – zachodniogermańska federacja plemion, u swoich uchwytnych źródłowo początków, tj. w III w. n.e., zamieszkująca tereny na północ i wschód od dolnego Renu . Między III a V wiekiem część Franków najeżdżała terytorium Cesarstwa Rzymskiego , gdy inna część weszła w skład rzymskich wojsk w Galii. Tylko Frankowie saliccy utworzyli królestwo na terenach rzymskich. Pod wodzą rodzimej dynastii Merowingów podbili niemal całą Galię . Pod władzą Karolingów państwo to stało się wiodącą siłą chrześcijańskiego Zachodu. Jego rozpad dał początek dwóm wiodącym siłom średniowiecza: królestwu Francji i Świętemu Cesarstwu Rzymskiemu . Powstanie [ edytuj | edytuj kod ] edytuj Frankowie powstali w III wieku n.e. z wymieszania mniejszych plemion germańskich ( Ampsivariów , Brukterów , Chamawów , Chattuariów ) i Franków salickich , mieszkających nad dolnym Renem . Pierwsza wzmianka o Frankach w źródłach pisanych pochodzi z roku 253 lub 257 . W połowie IV wieku Frankowie osiedli w północnej Galii , w tzw. Toksandrii (ziemie położone pomiędzy rzekami: Moza i Skalda , część późniejszej Geldrii i Brabancji ) . Podboje [ edytuj | edytuj kod ] edytuj Ekspansja Franków Frankowie saliccy, pokonując inne plemiona, podbili w V wieku Galię. Podbój rozpoczął Childeryk , ojciec Chlodwiga , który miał swoją siedzibę w Tournai (gdzie w 481 roku został pochowany). Około roku 486 Chlodwig dokonał zwycięskiego ataku na tereny określane jako Belgica Secunda . W 491 ogłosił się panem ludu, z którego pochodziła jego matka ( Turyngów ) i odniósł zwycięstwo nad Alamanami , którzy byli w konflikcie także z innym odgałęzieniem Franków – Frankami rypuarskimi . Chlodwig interweniował też w Burgundii , gdzie usiłował wzmocnić stronnictwo swego sojusznika, Godigisela . Wojna doprowadziła jednak do umocnienia Gundobada , wroga Franków. W 507 roku wybuchł konflikt z królestwem Wizygotów , których ziemie sięgały Loary . W tym konflikcie wspierał Chlodwiga król Burgundii. Bitwa stoczona z Wizygotami pod Vouillé w okolicach Poitiers przyniosła zwycięstwo Chlodwigowi. Król Wizygotów, Alaryk II został zabity, a akwitańskie prowincje królestwa wizygockiego znalazły się w rękach Chlodwiga . Mógł on osiągnąć więcej, gdyby nie interwencja króla Ostrogotów Teodoryka . Wiadomo, że ostatni okres panowania Chlodwiga wypełniła eliminacja innych małych królestw frankijskich z ośrodkami w Kolonii , Cambrai , Thérouanne i Le Mans , z których większość była rządzona przez jego krewnych. Chlodwig umarł 27 listopada 511 roku. Zapinka frankijska z VI w. n.e. Tak jak w przypadku Teodoryka ważna była dla panowania Chlodwiga nie rywalizacja z Rzymem , ale zdominowanie rywalizujących ze sobą plemion: Franków, Burgundów , Sasów i potomków rzymskich przywódców. Ze względu na oddalenie od Bizancjum cesarz wschodni łaskawszym okiem patrzył na Chlodwiga i Franków niż Teodoryka i Ostrogotów. Bizancjum (cesarz Anastazy I ) uznało władzę Chlodwiga i w 508 roku przyznało mu konsulat honorowy. Być może wiązało się to z przejściem króla na chrześcijaństwo . Ta różnica w postawie wobec Franków i Ostrogotów wpłynęła zasadniczo na dalsze losy obu królestw. Źródła wiedzy o Frankach [ edytuj | edytuj kod ] edytuj Informacji na temat Franków jest mało, pochodzą praktycznie jedynie z dzieła Dziesięć ksiąg historii kościelnej Franków , napisanej przez biskupa Grzegorza z Tours (538–594). Wskazówki bibliograficzne [ edytuj | edytuj kod ] edytuj Gustav Faber , Merowingowie i Karolingowie , PIW, Warszawa 1994. Charles Lelong, Życie codzienne w państwie Merowingów , PIW, Warszawa 1967. Tadeusz Manteuffel , Historia powszechna. Średniowiecze , PWN, Warszawa 2004 (wyd. XV) Magdalena Mączyńska , Wędrówki ludów. Historia niespokojnej epoki IV i V w , PWN, Warszawa-Kraków 1996, ISBN 83-01-12120-3 . Karol Modzelewski , Barbarzyńska Europa , Warszawa 2004. Roman Michałowski , „Galia Merowińska”, [w:] Narodziny średniowiecznej Europy , pod red. H. Samsonowicz, Warszawa 1999, s. 151–181. Jerzy Rajman , Encyklopedia średniowiecza , Wyd. Zielona Sowa, Kraków 2006. Pierre Riché , Edukacja i kultura w Europie Zachodniej w VI-VIII w. , Warszawa 1967. Benedykt Zientara , Świt narodów europejskich , Warszawa 1985, 1995. Benedykt Zientara , Historia powszechna średniowiecza , Wyd. TRIO, Warszawa 2002. Zobacz też [ edytuj | edytuj kod ] edytuj królowie frankijscy romanizacja (etnologia) państwo frankijskie Przypisy [ edytuj | edytuj kod ] edytuj ↑ Malcolm M. Todd Malcolm M. , The Germanic peoples and Germanic society , [w:] Alan K. A.K. Bowman , Peter P. Garnsey , Averil A. Cameron (red.), The Cambridge Ancient History: Volume 12. the Crisis of Empire, A.D. 193-337 , wyd. 2, Cambridge: Cambridge University Press, 2005, s. 444, ISBN 0-521-85073-8 , OCLC 121060 ( ang. ) . ↑ Paul G. P.G. Bahn Paul G. P.G. , Archeologia. Przewodnik , Warszawa: Arkady, 2004, s. 184, ISBN 83-213-4293-0 , OCLC 749306623 . ↑ Jan J. Balicki Jan J. , Maria M. Bogucka Maria M. , Historia Holandii , wyd. 2, Wrocław: Zakład Narodowy im. Ossolińskich, 1989, s. 14, ISBN 83-04-03025-X , OCLC 69554026 . p d e Historia Francji p d e Historia Niemiec Kontrola autorytatywna ( historyczna grupa etniczna ): GND : 4071340-4 NKC : ph117574 J9U : 987007550751205171 Encyklopedie internetowe : PWN : 3902590 Britannica : topic/Frank-people Universalis : francs nowa БРЭ : franki-a609da Źródło: „ https://pl.wikipedia.org/w/index.php?title=Frankowie&oldid=73172046 ”