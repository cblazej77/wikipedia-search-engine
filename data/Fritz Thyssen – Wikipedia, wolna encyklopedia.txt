Friedrich „Fritz” Thyssen (ur. 9 listopada 1873 , zm. 8 lutego 1951 ) – niemiecki przemysłowiec, od 1926 dyrektor koncernu stalowego Thyssen AG (obecnie ThyssenKrupp ), członek NSDAP oraz członek pruskiej Rady Państwa . Czasy przedwojenne [ edytuj | edytuj kod ] Thyssen był niemieckim nacjonalistą , który poparł narodowy socjalizm wierząc, że jest on zabezpieczeniem przed wybuchem rewolucji komunistycznej w Niemczech. Powojenni śledczy odkryli, że przekazał 650 000 reichmarek na rzecz prawicowych partii, głównie nazistów, chociaż sam Thyssen twierdził, że samej NSDAP darował 1 000 000 reichmarek . W listopadzie 1932 r. Thyssen i Hjalmar Schacht byli głównymi organizatorami listu do prezydenta Paula von Hindenburga wzywającego go do mianowania Hitlera kanclerzem. Początkowo nie sprzeciwiał się dyskryminacji Żydów w życiu publicznym , lecz zmienił poglądy po pogromach w czasie nocy kryształowej w listopadzie 1938 roku. Od tego czasu krytykował politykę gospodarczą reżimu, który podporządkowywał całą gospodarkę zbrojeniu i przygotowaniom do wojny . II wojna światowa [ edytuj | edytuj kod ] Po wybuchu II wojny światowej , Thyssen emigrował wraz z rodziną do Szwajcarii, a następnie do Francji, skąd wysłał do Hermanna Göringa list protestacyjny w sprawie działań wojennych oraz gdzie, razem z Emery Revesem (Imre Révészem), rzekomo napisał książkę „I Paid Hitler” (w rzeczywistości napisał ją sam Reves na podstawie stenogramów wywiadów przeprowadzonych z Thyssenem, który nie autoryzował tekstu w całości i nie wyraził zgody na publikację), ujawniającą kulisy finansowania NSDAP przez niemieckich przedsiębiorców . W tym samym czasie został pozbawiony obywatelstwa niemieckiego, usunięty z partii i Rady Państwa, a jego majątek skonfiskowano . Po zajęciu Francji przez Niemcy został aresztowany i przetransportowany, najpierw do Hotelu Adlon w Berlinie , a następnie w 1943 r. do obozu koncentracyjnego Sachsenhausen . W lutym 1945 r. przeniesiony do KL Dachau , skąd pod koniec kwietnia został przeniesiony do Tyrolu jako zakładnik oddziału SS , z którego rąk uwolnili go żołnierze Wehrmachtu i przekazali amerykańskiej armii 4 maja 1945 roku. Życie powojenne [ edytuj | edytuj kod ] Po zakończeniu wojny, Thyssen był sądzony w procesach denazyfikacyjnych za przynależność do NSDAP oraz złe traktowanie swoich żydowskich pracowników przez jego firmy w latach 30. XX wieku. W dniu 2 października 1948 r. sąd skazał go na grzywnę w wysokości 15% jego majątku jako rekompensatę dla pracowników, którzy ucierpieli w wyniku jego polityki . W styczniu 1950, wraz z żoną wyemigrowali do Buenos Aires , gdzie zmarł w następnym roku. Thyssen został pochowany w rodzinnym mauzoleum w Mülheim . Kontrowersje [ edytuj | edytuj kod ] W wydanej w 1944 roku książce Naziści schodzą do podziemia , Curt Riess przedstawia teorię, że ucieczka Thyssena do Francji stanowiła element planu partii nazistowskiej, mającego na celu podstawienie aliantom „opozycjonisty” – potencjalnego szefa nowego niemieckiego rządu, co stanowiłoby zabezpieczenie jej wpływów, gdyby inwazja na Francję zakończyła się porażką prowadzącą do odsunięcia od władzy ówczesnych oficjeli partyjnych . Jako argument autor przytacza m.in. początkowo ekskluzywne warunki aresztu Thyssena, którego aresztowanie nastąpiło w okresie pisania książki przez Reissa . Przypisy [ edytuj | edytuj kod ] ↑ Thyssen Fritz , [w:] Encyklopedia PWN [online], Wydawnictwo Naukowe PWN [dostęp 2020-03-06] . ↑ William L. Shirer : The Rise and Fall of the Third Reich . Simon & Schuster, 1990, s. 145. ISBN 0-671-72868-7 . ↑ Richard J. Evans: The Third Reich in Power . 2005, s. 372. ISBN 978-0143037903 . ↑ Riess 2015 ↓ , s. 69. ↑ Riess 2015 ↓ , s. 70. ↑ Find a F. Grave Find a F. , Fritz Thyssen [online] . ↑ Riess 2015 ↓ , s. 70–71. Bibliografia [ edytuj | edytuj kod ] Curt Riess : Naziści schodzą do podziemia . Wydawnictwo Replika, 2015. ISBN 978-83-7674-475-9 . Kontrola autorytatywna ( osoba ): ISNI : 0000000109473961 VIAF : 805136 LCCN : n85249771 GND : 118622498 NDL : 00550230 BnF : 16233616q SUDOC : 080245838 NTA : 07081497X Open Library : OL2159970A PLWABN : 9810639301905606 NUKAT : n2004000168 J9U : 987007275983705171 ΕΒΕ : 156298 Encyklopedie internetowe : PWN : 3987244 Britannica : biography/Fritz-Thyssen NE.se : fritz-thyssen SNL : Fritz_Thyssen DSDE : Fritz_Thyssen Źródło: „ https://pl.wikipedia.org/w/index.php?title=Fritz_Thyssen&oldid=75264768 ”