Prolog Jagoda (pośrodku) wizytujący budowę kanału Moskwa-Wołga (1935) tuż za nim Nikita Chruszczow Karta rejestrowa G. Jagody z 1912 r. z Ochrany Wstęp Gienrich Grigorjewicz Jagoda , właśc. Jenoch Gierszonowicz Ijegoda ( ros. Генрих Григорьевич Ягода; ur. 7 listopada / 19 listopada 1891 w Rybińsku albo Niżnym Nowogrodzie , albo Łodzi , zm. 15 marca 1938 w Moskwie ) – funkcjonariusz służb specjalnych ZSRR najwyższego szczebla. Pierwszy zastępca przewodniczącego OGPU (1926–1934), następnie ludowy komisarz spraw wewnętrznych ZSRR (1934–1936) i ludowy komisarz łączności ZSRR (1936–1937). Młodość [ edytuj | edytuj kod ] edytuj Gienrich Jagoda (1915) Syn Gierszona Fiszelewicza i Chasji , pochodził z żydowskiej rodziny rzemieślniczej . Był kuzynem Jakowa Swierdłowa . Po ukończeniu szkoły średniej pracował jako farmaceuta albo, według innych źródeł, statystyk. Według oficjalnej wersji w 1907 jako szesnastolatek wstąpił do partii bolszewików , faktycznie od 1917; w 1911–1913 zesłaniec; uczestniczył w obydwu rewolucjach: lutowej i październikowej . Rozwój kariery [ edytuj | edytuj kod ] edytuj Karierę w aparacie bezpieczeństwa rozpoczął w 1920, wstępując do Czeka z poręczenia Jakowa Swierdłowa . Stalin zetknął się z nim w Carycynie i poparł dalszą karierę. Według niektórych relacji był szefem kremlowskiego laboratorium toksykologicznego i według niektórych źródeł miał przyczynić się do śmierci Lenina , Maksima Gorkiego i być może Wiaczesława Mienżyńskiego – być może te informacje są jednak echem zeznań, jakie składał podczas procesów pokazowych. Od 1921 członek kolegium (prezydium) Czeka. Od 1924 drugi zastępca przewodniczącego OGPU Feliksa Dzierżyńskiego , a po jego śmierci w 1926 pierwszy zastępca szefa OGPU Wiaczesława Mienżyńskiego. Był głównym architektem i organizatorem systemu łagrowego . Był kierownikiem projektu budowy Biełmorkanału łączącego Morze Białe z Morzem Bałtyckim . Otrzymał za to Order Lenina . Od listopada 1931 do sierpnia 1933 kopało go blisko 300 tys. więźniów łagrów, z czego jedna trzecia zmarła w trakcie budowy. Po śmierci Mienżyńskiego w 1934 Jagoda przejął kierownictwo nad OGPU. Po reorganizacji aparatu bezpieczeństwa w 1934, przekształceniu OGPU w Główny Zarząd Bezpieczeństwa Państwowego i wcielenia go w lipcu do Ludowego Komisariatu Spraw Wewnętrznych ( NKWD ), Jagoda stanął na czele NKWD. Z rozkazu Stalina rozpoczął wielką czystkę po zabójstwie Siergieja Kirowa . W 1936 osobiście aresztował Lwa Kamieniewa i Grigorija Zinowjewa , powiązanych kiedyś z Lwem Trockim , następnie doprowadził do pokazowego pierwszego procesu moskiewskiego . Odznaczenia [ edytuj | edytuj kod ] edytuj Odznaczony Orderem Lenina (1933), dwukrotnie Orderem Czerwonego Sztandaru (1927, 1930), Orderem Czerwonego Sztandaru Pracy Zakaukaskiej FSRR (1932). W 1935 r. otrzymał stopień służbowy Generalnego Komisarza Bezpieczeństwa Publicznego (odpowiednik marszałka Związku Radzieckiego ) oraz zaprojektował sobie biało-niebieski mundur szamerowany złotem ze złoconym kordzikiem. Koniec kariery i śmierć [ edytuj | edytuj kod ] edytuj Od 1933 w narastającym konflikcie ze Stalinem, gdy nie w pełni poparł go w sprawie Riutina . Hamował śledztwo w sprawie Zinowjewa i Kamieniewa i nalegał, aby oddać ich pod sąd Biura Politycznego w pełnym składzie. W efekcie we wrześniu 1936 zwolniony ze stanowiska i mianowany ludowym komisarzem łączności ZSRR. 28 marca 1937 Jagodę podczas plenum KC WKP(b) aresztowano i oskarżono o spisek , szpiegostwo i zdradę . Podsądny w pokazowym trzecim procesie moskiewskim (2–13 marca 1938) przed Kolegium Wojskowym Sądu Najwyższego ZSRR (obok Bucharina , Rykowa i innych). 13 marca 1938 skazany na karę śmierci, degradację , pozbawienie majątku i wszelkich odznaczeń. Rozstrzelany 15 marca 1938 roku, pochowany anonimowo. Nierehabilitowany. Po aresztowaniu Jagody została rozstrzelana jego żona, Ida Awerbach, zaś 8-letni syn, Garik (Gienrich), pozbawiony opieki zaginął. Rozstrzelano również siostrę Jagody. Według wcześniejszej literatury Józef Stalin podobno miał do pewnego stopnia Jagodę w ręku, dysponując zeznaniami byłego wysokiego funkcjonariusza OGPU, Michaiła Trilissera , który dezawuował przeszłość zwierzchnika i potwierdzał jego dawne związki z Ochraną (świadek ów, działający następnie w Kominternie , współwinny represji, został również zabity w 1940). Gienrich Jagoda w kulturze [ edytuj | edytuj kod ] edytuj Gienrich Jagoda to jeden z bohaterów sztuki Herbatka u Stalina autorstwa Ronalda Harwooda . W spektaklu Teatru Telewizji z 2001 r. w reżyserii Janusza Morgensterna w postać tę wcielił się Sławomir Orzechowski . Przypisy [ edytuj | edytuj kod ] edytuj ↑ Jagoda Gienrich Grigorjewicz [online], www.hrono.info [dostęp 2020-04-08] ( ros. ) . ↑ Ягода Генрих (Енох) Григорьевич (Гершенович) . old.memo.ru. [dostęp 2020-04-08]. ( ros. ) . ↑ Jagoda Gienrich G. , [w:] Encyklopedia PWN [online], Wydawnictwo Naukowe PWN [dostęp 2020-04-08] . ↑ Zvi Gitelman. A Century of Ambivalence: The Jews of Russia and the Soviet Union, 1881 to the Present , 2nd expanded edition, Indiana University Press, 1988, 2001, ISBN 0-253-21418-1 , s. 112. ↑ Ojciec był aptekarzem albo, według innych źródeł, zegarmistrzem. ↑ T. Wittlin Commissar , 1972. ↑ Mikhail Morukov: The White Sea–Baltic Canal . W: The Economics of Forced Labor: The Soviet Gulag . Paul R. Gregory, Valery Lazarev (red.). Hoover Institution Press, 2003, s. 151–162. ISBN 978-0-8179-3942-7 . OCLC 654276814 . ↑ Kawaler Orderu Lenina . „ Gazeta Lwowska ”, s. 2, nr 78 z 8 kwietnia 1937. Bibliografia [ edytuj | edytuj kod ] edytuj Ягода Генрих Григорьевич na portalu hrono.ru ( ros. ) Ягода Генрих Григорьевич ( ros. ) Kontrola autorytatywna ( osoba ): ISNI : 0000000066754973 VIAF : 18033143 LCCN : nr95041601 GND : 119495473 LIBRIS : hftwz7r1159grbf BnF : 16682752b SUDOC : 235660426 NKC : xx0071654 NTA : 150678606 PLWABN : 9810632189305606 J9U : 987007290244505171 LNB : 000066397 LIH : LNB:V*119541;=BH Encyklopedie internetowe : PWN : 3916309 Britannica : biography/Genrikh-Grigoryevich-Yagoda Treccani : genrich-grigorevic-jagoda Universalis : guenrikh-grigorievitch-iagoda stara БРЭ : 4934099 NE.se : genrich-jagoda SNL : Genrikh_Jagoda VLE : genrich-jagoda Catalana : 0034265 DSDE : Genrikh_Jagoda Hrvatska enciklopedija : 28508 Źródło: „ https://pl.wikipedia.org/w/index.php?title=Gienrich_Jagoda&oldid=76900245 ”