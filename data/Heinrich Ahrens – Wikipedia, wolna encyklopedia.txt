Heinrich Ahrens (ur. 14 lipca 1808 w Kniestedt koło Salzgitter , zm. 2 sierpnia 1874 w Salzgitter) – niemiecki filozof prawa. Życiorys [ edytuj | edytuj kod ] Studiował w Wolfenbüttel i w Getyndze , gdzie w 1830 uzyskał habilitację ( De confoederatione germanica ). W Brukseli wykładał historię filozofii pokantowskiej (1833-1834). Otrzymał propozycję wykładów w Paryżu (złożył ją François Guizot ), ale Ahrens wybrał katedrę prawa na nowo powstałym Université Libre de Bruxelles (1834-1838). Wchodził w skład Zgromadzenia Narodowego Rzeszy Niemieckiej w 1848. Następnie był profesorem w Grazu , a od 1860 na katedrze filozofii prawa i nauk politycznych w Lipsku . W czasie Wiosny Ludów przygotował liberalny projekt Konstytucji Rzeszy . Poglądy [ edytuj | edytuj kod ] Był uczniem Karla Krausego , z którym opowiadał się za autonomicznym ujmowaniem prawa. W swojej habilitacji opowiadał się za utworzeniem parlamentu stanowego, który miał mieć charakter ogólnoniemiecki. Praca ta zapewniła mu rozgłos . Podkreślał konieczność argumentacji etycznej w filozofii prawa. Dostrzegał związek pomiędzy prawem a moralnością . Opowiadał się za nietykalnością własności, wolnością prasy, wyznania, sumienia. Był przeciwnikiem istnienia kościoła państwowego. Był zwolennikiem kontroli edukacji i wychowania przez państwo . Prace [ edytuj | edytuj kod ] Cours du droit naturel ou de philosophie de droit , Paryż 1838 Die organische Staatslehre auf philosophisch-anntropologischer Grundlage , Wiedeń 1850 Die Philosophie des Rechts und des Staates , Wiedeń 1850-1852 Juristische Encyklopädie , Wiedeń 1855 Naturrecht oder Philosophie des Rechts und des Staates , Wiedeń 1870-1871 Przypisy [ edytuj | edytuj kod ] ↑ K. Nasiłowski, Ahrens Heinrich , [w:] Encyklopedia Katolicka, t. 1, Lublin 1973, kol. 199. ↑ B. Szlachta, Ahrens Heinrich , [w:] Słownik historii doktryn politycznych , t. 1, red. M. Jaskólski, Warszawa 1997, s. 39. ↑ A. Szymaniak, Ahrens Heinrich , [w:] Powszechna Encyklopedia Filozofii, t. 1, Lublin 2000, s. 86. ↑ J. Bartyzel, W gąszczu liberalizmów. Próba periodyzacji i klasyfikacji , wyd. 2 posz., Lublin 2012, s. 80. ↑ B. Szlachta, Ahrens Heinrich , [w:] Słownik historii doktryn politycznych , t. 1, red. M. Jaskólski, Warszawa 1997, s. 40. Kontrola autorytatywna ( osoba ): ISNI : 0000000083429291 VIAF : 36980013 LCCN : n94041189 GND : 118644114 BnF : 122841925 SUDOC : 031671020 SBN : RAVV071965 NKC : skuk0000014 BNE : XX1507946 NTA : 068399278 Open Library : OL297518A PLWABN : 9810635150005606 NUKAT : n01033740 J9U : 987007281213205171 CANTIC : a11089507 BNA : 000025770 ΕΒΕ : 156349 LIH : LNB:BeFi;=Bm Encyklopedie internetowe : PWN : 3866512 Treccani : heinrich-ahrens VLE : heinrich-ahrens Catalana : 0001262 Źródło: „ https://pl.wikipedia.org/w/index.php?title=Heinrich_Ahrens&oldid=72115297 ”