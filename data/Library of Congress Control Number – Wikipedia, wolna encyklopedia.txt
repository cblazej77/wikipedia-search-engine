Library of Congress Control Number ( LCCN ) – numer nadawany elementom skatalogowanym przez Bibliotekę Kongresu wykorzystywany przez amerykańskie biblioteki do wyszukiwania rekordów bibliograficznych w bazach danych i zamawiania kart katalogowych w Bibliotece Kongresu lub u innych komercyjnych dostawców. Historia [ edytuj | edytuj kod ] Biblioteka Kongresu w 1898 roku zaczęła drukować swoje karty katalogowe, a od 1901 roku także je rozpowszechniać. Na każdej z nich znalazł się numer, który służył do identyfikacji i kontroli kart katalogowych. Nosił on nazwę Library of Congress Card Number. Gdy pod koniec lat 60. XX wieku wprowadzono format MARC , nadal używano numeru, ale jego nazwę zmieniono na Library of Congress Control Number (LCCN) . Struktura [ edytuj | edytuj kod ] LCCN ma następującą strukturę : Prefiks – może być pusty lub zawierać od jednej do trzech małych liter alfabetu . Rok – mogą to być dwie (dla LCCN sprzed 2000 roku) lub cztery cyfry (dla LCCN przypisanych od 1 stycznia 2001 roku) . Numer seryjny – ma sześć cyfr . Numer suplementu – nie został nigdy użyty . Nadawanie numeru [ edytuj | edytuj kod ] Wydawcy amerykańscy mogą starać się o numer LCCN w ramach Publisher Cataloging in Publication (PCIP). Po złożeniu wniosku wydawca otrzymuje numer LCCN i publikuje go w książce. Dzięki temu biblioteki mają dostęp do rekordu bibliograficznego, ale wydawca zobowiązuje się do przesłania bezpłatnego egzemplarza do zbiorów biblioteki. Jeśli wydawca tego nie zrobi, zostaje wykluczony z programu . LCCN a Wikipedia [ edytuj | edytuj kod ] W module kontrola autorytatywna umieszczanym na dole strony z danym hasłem w Wikipedii przedmiot danego artykułu jest identyfikowany za pomocą identyfikatorów, które pochodzą z 34 zewnętrznych źródeł. Są to kartoteki haseł wzorcowych oraz katalogi biblioteczne. Jednym z nich jest LCCN, czyli Numer Kontrolny Biblioteki Kongresu . Przypisy [ edytuj | edytuj kod ] ↑ LC Control Number (Library of Congress) [online], www.loc.gov [dostęp 2019-06-23] . ↑ Library of Congress LCCN Permalink: Frequently Asked Questions https://lccn.loc.gov [dostęp 2019-06-23]. ↑ Library of Congress Control Number [online], www.loc.gov [dostęp 2019-06-23] . ↑ Frequently Asked Questions: Preassigned Control Number Program (For Publishers, Library of Congress) [online], www.loc.gov [dostęp 2019-06-23] . ↑ Tara R. T.R. Alemany Tara R. T.R. , What is a LCCN or Library of Congress Control Number? [online], Emerald Lake Books, 10 marca 2017 [dostęp 2019-06-23] ( ang. ) . ↑ Roszkowski M. Integracja kartotek haseł wzorcowych nazw osobowych w semantycznej bazie wiedzy Wikidane Preprint artykułu dla Biuletynu Biblioteki Jagiellońskiej, R. 66, 2016 [dostęp 2019-06-18]. Źródło: „ https://pl.wikipedia.org/w/index.php?title=Library_of_Congress_Control_Number&oldid=77695932 ”