Prolog Wstęp Naumburg (Saale) – miasto powiatowe w Niemczech , w kraju związkowym Saksonia-Anhalt , siedziba powiatu Burgenland . Położenie [ edytuj | edytuj kod ] edytuj Miasto położone jest na południe od Halle (Saale) , w rejonie winiarskim Saale-Unstrut , w południowej części Saksonii-Anhalt, u ujścia rzeki Unstruty do Soławy , w pobliżu granicy z Turyngią . Do Naumburga zalicza się następujące części miejscowości: Altenburg Bad Kösen Beuditz Boblas Crölpa-Löbschütz Eulau Flemmingen Fränkenau Freiroda Grochlitz Großjena Großwilsdorf Hassenhausen Heiligenkreuz Henne Janisroda Kleinheringen Kleinjena Kreipitzsch Kukulau Meyhen Neidschütz Neuflemmingen Neujanisroda Prießnitz Punschrau Rödigen Roßbach Saaleck Schellsitz Schieben Schulpforte Tultewitz Wettaburg Weinberge Historia [ edytuj | edytuj kod ] edytuj Naumburg około 1900 r. W 1012 na skrzyżowaniu dróg handlowych powstał zamek margrabiów miśnieńskich . W 1021 zbudowano tu klasztor , a później na jego miejscu powstała Katedra Świętych Apostołów Piotra i Pawła . W roku 1028 miasto otrzymało prawo do organizowania targu ( prawo kupieckie ). Od 1032 (po przeniesieniu z Zeitz ) do reformacji Naumburg (Saale) był siedzibą biskupa rzymskokatolickiego ﻿ . W 1144 miało miejsce nadanie praw miejskich . Od 1565 miasto leżało w granicach Elektoratu Saksonii , a od 1657 stanowiło część terytorialnie niewielkiego Księstwa Saksonii-Zeitz ﻿ . W latach 1718–1763 w granicach unijnego państwa polsko - saskiego , a w latach 1807–1815 wraz z Królestwem Saksonii unią z Księstwem Warszawskim . W 1815 Naumburg przeszedł pod władanie Królestwa Prus . W 1846 roku przez Naumburg została poprowadzona linia kolejowa z Halle do Erfurtu . W 1892 w mieście wybudowano linię tramwajową , którą była początkowo napędzana silnikiem parowym , a w roku 1907 przestawiono się na napęd elektryczny . W czasach Niemieckiej Republiki Demokratycznej wybudowano w mieście zakłady budowy maszyn, rozwinięto przemysł metalowy, farmaceutyczny oraz obuwniczy. Zabytki [ edytuj | edytuj kod ] edytuj Katedra św. Piotra i Pawła – późnoromańsko-wczesnogotycka świątynia wzniesiona na miejscu dawnej wczesnoromańskiej. Chór zachodni został wybudowany w 1250, a w XIV wieku rozbudowano chór wschodni. W latach 1960–1968 katedra została gruntownie odrestaurowana. Wewnątrz katedry zachował się bezcenny wystrój wnętrza, który tworzą dzieła gotyckiej rzeźby, w tym dzieła związane z Mistrzem Naumburskim i jego strzechą. Są to: Grupa Ukrzyżowania i cykl pasyjny oraz figury dobrodziejów pierwotnej katedry (m.in. Ekkeharda i Uty , Hermana i Regelindy ). Jej budowę zaczęto przed 1213 rokiem. Kościół św. Wacława ﻿ – późnogotycki kościół z bogatym barokowym wystrojem wnętrza Ratusz ﻿ – manierystyczny z XVII w., przy rynku Dom Fryderyka Nietzschego – dawny dom rodzinny filozofa, współcześnie muzeum Klasztor cystersów ﻿ w Schulpforte – dawny klasztor, miejsce spoczynku księżnej polskiej Agnieszki austriackiej , żony Władysława II Wygnańca . Od 1543 mieści się tu szkoła, do której uczęszczał m.in. Jan Daniel Janocki i Fryderyk Nietzsche . Brama Mariacka ﻿ – brama miejska z XV w. Brama Solna ﻿ – klasycystyczna brama miejska z XIX w. Dom Romański w Bad Kösen ﻿ – najstarszy budynek miasta, wzniesiony ok. 1100, współcześnie muzeum Dom gotycki w Schulpforte ﻿ z XVI w. Fontanna św. Wacława na Rynku Kościół św. Maurycego ﻿ z XVI w. (gotycki) Kościół św. Marii Magdaleny ﻿ z XVIII w. (barokowy) Zabudowa rynku Katedra św. Piotra i Pawła Kościół św. Wacława Ratusz Dom Nietzschego Herby Polski i Saksonii w klasztorze w Schulpforte Transport [ edytuj | edytuj kod ] edytuj Dworzec główny W mieście znajduje się stacja kolejowa Naumburg (Saale) Hauptbahnhof . W Naumburgu funkcjonuje linia tramwajowa obsługiwana zabytkowym taborem . Współpraca [ edytuj | edytuj kod ] edytuj W 1988 roku nawiązano współpracę partnerską z miastem Akwizgran ( niem. Aachen ) w kraju związkowym Nadrenia Północna-Westfalia . Dzielnica Bad Kösen współpracuje z miastem Nidda w Hesji . Osoby [ edytuj | edytuj kod ] edytuj Tablica pamięci F. Nietzschego na ścianie jego domu Otto Günther-Naumburg – malarz, ur. w Naumburgu Karl Richard Lepsius – egiptolog i filolog, ur. w Naumburgu Hermann Julius Pinder – nadburmistrz Wrocławia , ur. w Naumburgu Max Klinger – malarz i rzeźbiarz, tworzył w mieście Friedrich Nietzsche – filozof, obywatel miasta Zobacz też [ edytuj | edytuj kod ] edytuj Biskupi Naumburga Naumburg Przypisy [ edytuj | edytuj kod ] edytuj ↑ Fiszer, Kasper: Naumburg: Tramwaj – transport czy turystyka? . 2016-04-10. [dostęp 2016-04-12]. ( pol. ) . Linki zewnętrzne [ edytuj | edytuj kod ] edytuj oficjalna strona miasta informacje o zabytkach Naumburg-Online tramwaje z Naumburga p d e Powiat Burgenland (Burgenlandkreis) Siedziba powiatu: Naumburg (Saale) p d e Związek Hanzeatycki Wykaz miast hanzeatyckich ↑ miasto-przywódca rejonu lub okręgu ↑ miasto odegrało poważną rolę w Hanzie Kontrola autorytatywna ( miasto hanzeatyckie ): VIAF : 126700985 LCCN : n82254953 GND : 4041445-0 NKC : ge134383 J9U : 987007559847205171 LNB : 000319434 Encyklopedie internetowe : PWN : 3946202 Britannica : place/Naumburg nowa БРЭ : naumburg-f6a682 Źródło: „ https://pl.wikipedia.org/w/index.php?title=Naumburg_(Saale)&oldid=76142299 ”