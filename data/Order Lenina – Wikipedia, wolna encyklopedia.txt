Order Lenina ( ros. Орден Ленина ) – najwyższe odznaczenie państwowe ( order ) ZSRR . Został ustanowiony postanowieniem Prezydium Centralnego Komitetu Wykonawczego (CIK) ZSRR z 6 kwietnia 1930 roku. Upamiętniał postać przywódcy rewolucji październikowej i twórcy Rosji radzieckiej Włodzimierza Lenina . Statut Orderu redagowano i zmieniano kilkakrotnie. Order był jednostopniowy. Wyższym radzieckim odznaczeniem bojowym był Order „Zwycięstwo” , lecz nadawano go jedynie za II wojnę światową , dlatego nie jest uwzględniany w ogólnym starszeństwie radzieckich orderów i odznaczeń. Zasady nadawania [ edytuj | edytuj kod ] Order Lenina mógł być nadawany osobom, kolektywom , instytucjom, organizacjom społecznym , stowarzyszeniom , jednostkom wojskowym , okrętom wojennym , republikom związkowym i autonomicznym ZSRR, jednostkom podziału terytorialnego (krajom, obwodom, okręgom, rejonom), miastom i innym miejscowościom . Osoby były nagradzane Orderem za szczególnie wybitne zasługi w obronie socjalistycznej ojczyzny, wzmocnieniu obronności ZSRR, rozwijaniu przyjaźni i współpracy między narodami, wzmacnianiu pokoju, ofiarną pracę i inne szczególnie wybitne zasługi dla państwa . Order Lenina otrzymywały także osoby uhonorowane tytułem Bohater Związku Radzieckiego lub Bohater Pracy Socjalistycznej . W projektowaniu odznaki uczestniczyli malarz Iwan Dubasow i rzeźbiarz Iwan Szadr (Dubasow sam został później nagrodzony Orderem) . Do 1953 roku order wykonywano ze złota , a popiersie Lenina z platyny . Osoby odznaczone Orderem [ edytuj | edytuj kod ] Z tym tematem związana jest kategoria: Odznaczeni Orderem Lenina . Z tym tematem związana jest kategoria: Polacy odznaczeni Orderem Lenina . Niektóre osoby były nagradzane Orderem Lenina więcej niż jeden raz. Jedenastokrotnie Orderem Lenina zostali odznaczeni: długoletni minister handlu zagranicznego ZSRR Nikołaj Patoliczew oraz minister obrony ZSRR marszałek Związku Radzieckiego Dmitrij Ustinow , dziesięciokrotnie – konstruktor samolotów, generał pułkownik lotnictwa Aleksandr Jakowlew , dziewięcioma Orderami byli nagrodzeni: gen. płk Piotr Diemientjew , generał pułkownik Wasilij Riabikow i badacz polarny Iwan Papanin ; ośmioma – 4. Sekretarz Generalny KPZR Leonid Breżniew , generał armii Paweł Batow , marszałek Związku Radzieckiego Aleksandr Wasilewski i marszałek Związku Radzieckiego Wasilij Sokołowski ; siedmioma – marszałek Związku Radzieckiego Iwan Bagramian , marszałek Związku Radzieckiego Siemion Budionny , admirał Siergiej Gorszkow , marszałek Związku Radzieckiego i Polski Konstanty Rokossowski ; sześcioma – marszałek Związku Radzieckiego Gieorgij Żukow . Orderem Lenina byli też odznaczeni m.in. światowi przywódcy komunistyczni: Georgi Dimitrow , Dolores Ibarruri , Hồ Chí Minh , Josip Broz Tito , Fidel Castro , Jumdżaagijn Cedenbal (trzykrotnie), Nicolae Ceaușescu (dwukrotnie), Erich Honecker (dwukrotnie), Heinz Hoffmann (dwukrotnie), Gustáv Husák (czterokrotnie), János Kádár (dwukrotnie), Ludvík Svoboda (dwukrotnie), Willi Stoph , Walter Ulbricht , Todor Żiwkow (trzykrotnie), Edward Gierek (1973), Władysław Gomułka (1970) i Wojciech Jaruzelski (dwukrotnie) . W 1967 Orderem Lenina zostało odznaczonych 11 obywateli polskich: Kazimierz Bardyszewski , Stefan Konieczniak , Grzegorz Konopko , Piotr Kupidłowski , Andrzej Krzyżanowski , Bronisław Lenczewski , Jakub Martyniuk , Czesław Maciejewski , Jan Mizerkiewicz , Bonifacy Obiedziński , Władysław Próchniak . W październiku 1968 z okazji XXV-lecia LWP Orderem Lenina odznaczono dużą grupę generałów ludowego Wojska Polskiego . Order otrzymali m.in. marszałek Polski Marian Spychalski oraz generałowie: Wojciech Jaruzelski , Bolesław Chocha , Grzegorz Korczyński , Tadeusz Tuczapski , Józef Urbanowicz , Zygmunt Huszcza , Eugeniusz Molczyk , Jan Raczkowski , Florian Siwicki , Czesław Waryszak , Adam Czaplewski oraz wiceadmirał Zdzisław Studziński . Wśród nagrodzonych były także osoby cywilne m.in. Zofia Dzierżyńska – żona Feliksa Dzierżyńskiego , a także polski aktor, wielokrotnie wcielający się w rolę Lenina w teatrze i na ekranie, Ignacy Machowski . Jako pierwsi cudzoziemcy zostali odznaczeni 10 września 1934 dwaj amerykańscy lotnicy (mechanicy samolotowi), biorący udział w ratowaniu statku „ Czeluskin ” . Łącznie do momentu rozpadu ZSRR nadano 431 418 Orderów Lenina . Organizacje odznaczone Orderem [ edytuj | edytuj kod ] Pierwszym Orderem Lenina została udekorowana gazeta „ Komsomolskaja prawda ” 23 maja 1930 za organizację socjalistycznego współzawodnictwa kolektywów młodzieżowych podczas pierwszego planu pięcioletniego i w pięciolecie powstania gazety . Z tym tematem związana jest kategoria: Jednostki wojskowe odznaczone Orderem Lenina . Media odznaczone Orderem [ edytuj | edytuj kod ] Z tym tematem związana jest kategoria: Czasopisma odznaczone Orderem Lenina . Miejscowości odznaczone Orderem [ edytuj | edytuj kod ] Z tym tematem związana jest kategoria: Miejscowości odznaczone Orderem Lenina . Zobacz też [ edytuj | edytuj kod ] Medal 100-lecia urodzin Lenina Przypisy [ edytuj | edytuj kod ] ↑ Орден Ленина . Государственная публичная научно-техническая библиотека России. [dostęp 2023-03-23]. ( ros. ) . ↑ Борис Айрапетян: Высшая награда в Советском Союзе . Ministerstwo Obrony Federacji Rosyjskiej . [dostęp 2023-03-23]. ( ros. ) . ↑ Немного о кавалерах ордена . kerchtt.ru. [dostęp 2023-03-23]. ( ros. ) . ↑ 11 Polaków odznaczonych Orderem Lenina . „ Dziennik Bałtycki ”. Nr 256 (7250), s. 1, 29–30 października 1967. ↑ Награждение орденами СССР военнослужащих Польской Народной Республики . „Ведомости Верховного Совета СССР”. № 42, s. 717, 1968-10-16. ( ros. ) . ↑ Ryszard Klimczak. Ignacy Machowski (1920 – 2001) . „ Dziennik Teatralny ”, 2019-01-11. [dostęp 2023-03-23]. ( ros. ) . brak numeru strony ↑ Страна награждает героев . „ Trud ”, 21 kwietnia 1934. ( ros. ) . brak numeru strony ↑ Ордена „Комсомольской правды” . Komsomolskaja prawda , 2010-05-24. [dostęp 2023-03-23]. ( ros. ) . Linki zewnętrzne [ edytuj | edytuj kod ] Орден Ленина – История учреждения, эволюция и разновидности ( ros. ) p d e Odznaczenia ZSRR p d e Falerystyka Encyklopedie internetowe ( order ): PWN : 3931557 Britannica : topic/Order-of-Lenin nowa БРЭ : orden-lenina-214ab7 SNL : Leninordenen DSDE : Leninordenen Źródło: „ https://pl.wikipedia.org/w/index.php?title=Order_Lenina&oldid=77816022 ”