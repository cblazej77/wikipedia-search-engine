Prolog Wstęp Uniwersytet Hebrajski w Jerozolimie ( hebr. האוניברסיטה העברית בירושלים, ha-Uniwersita ha-Iwrit B’iruszalajim ; arab. الجامعة العبرية في القدس, al-Dżamiʻah al-ʻIbrijjah fil-Kuds ; ang. The Hebrew University of Jerusalem; akronim Hebrew U , HUJI ) – izraelska uczelnia publiczna założona w 1925 roku na górze Skopus w Jerozolimie . Był to pierwszy na świecie uniwersytet, na którym językiem wykładowym był hebrajski . Powstał jako jeden z elementów ekspansji ruchu syjonistycznego , dążącego do utworzenia państwa żydowskiego w Palestynie. W składzie pierwszej Rady Gubernatorów zasiadali Albert Einstein , Sigmund Freud , Martin Buber i Chaim Weizman . Według Akademickiego Rankingu Uniwersytetów Świata jest to najlepsza uczelnia w Izraelu. Według danych z 2014 zajmowała ona 70. miejsce wśród uniwersytetów na całym świecie . Wśród znanych absolwentów jest siedmiu laureatów Nagrody Nobla i jeden Medalu Fieldsa . Dodatkowo, pracownik uniwersytetu, Albert Einstein, również został laureatem Nagrody Nobla. Historia [ edytuj | edytuj kod ] edytuj Wmurowanie kamienia węgielnego pod budowę uniwersytetu, 24 lipca 1918 Ceremonia otwarcia uniwersytetu, 1925 Ceremonia otwarcia uniwersytetu, 1925 Alexander Eig zakłada Narodowy Ogród Botaniczny Ziemi Izraela , góra Skopus, 1931 Uniwersytet Hebrajski w Jerozolimie, 1935 - 1937 Koniec XIX wieku zaowocował między innymi pojawieniem się ruchu syjonistycznego , który spostrzegał powrót narodu żydowskiego do Ziemi Izraela jako jedyną możliwość rozwiązania problemu żydowskiego na świecie. Idea ta zaowocowała powstaniem licznych organizacji syjonistycznych i rozpoczęciem osadnictwa żydowskiego w Palestynie . Towarzyszyło temu wiele innych zjawisk, między innymi odrodzenie języka hebrajskiego i kultury żydowskiej. Około 1882 roku po raz pierwszy pojawiła się koncepcja założenia żydowskiej wyższej uczelni w Palestynie . W listopadzie 1884 roku odbyła się Konferencja Katowicka , na której członkowie organizacji syjonistycznej Chowewej Syjon dyskutowali na ten temat. Szczególnie aktywnym okazał się profesor matematyki z Uniwersytetu w Heidelbergu , Hermann Szapiro. Poprzez serię artykułów ukazujących się w gazecie Hamelitz (wydawanej w Petersburgu ) prowadził on kampanię na rzecz powołania hebrajskiego uniwersytetu w Jerozolimie. W 1897 roku na Pierwszym Kongresie Syjonistycznym w Bazylei odbyła się dyskusja na temat utworzenia uczelni. Theodor Herzl , twórca ruchu syjonistycznego uzyskał od Abdula Hamida , ówczesnego władcy Imperium Osmańskiego , zgodę na utworzenie tej uczelni. Jednak dopiero we wrześniu 1913 roku na Jedenastym Kongresie Syjonistycznym , który odbył się w Wiedniu, zapadła oficjalna decyzja o utworzeniu Uniwersytetu Hebrajskiego w Jerozolimie. Jednym z orędowników utworzenia uniwersytetu był Chaim Weizman , przyszły pierwszy prezydent Izraela . Jego organizacją, początkowo w formie letnich kursów uniwersyteckich, zajął się Martin Buber , który namówił wielu wybitnych naukowców pochodzenia żydowskiego z Europy do uczestniczenia w tworzeniu. Między innymi uczestniczył w nich Albert Einstein , który później brał udział w pracach przygotowujących program studiów i wygłosił kilka inauguracyjnych wykładów na wydziale fizyki . Uczelnia powstała na gruncie podarowanym w 1914 roku przez brytyjskiego prawnika sir Johna Gray Hilla. Był on zwolennikiem ruchu syjonistycznego i przekazał swój niewielki majątek na górze Skopus na rzecz wybudowania kampusu uniwersyteckiego. W dniu 24 lipca 1918 odbyła się uroczystość wmurowania kamienia węgielnego pod budowę uniwersytetu. W uroczystości wzięli udział gen. Edmund Allenby , wielki mufti Jerozolimy Kamil al-Husajni i dr Chaim Weizman , który wygłosił przemówienie. Projekt przygotował brytyjski architekt sir Patrick Geddes. Pragnął on, aby wielki aula uniwersytecka miała kształt sześcioramiennej gwiazdy Dawida i stanowiła kontrapunkt dla ośmiobocznej Kopuły na Skale na pobliskim Wzgórzu Świątynnym . Plan ten nie został zrealizowany, chociaż Geddes zaprojektował Bibliotekę Uniwersytecką. Cały kampus został wybudowany w taki sposób, że przypomina on wybudowaną na stokach góry obronną fortecę . Po siedmiu latach, w dniu 1 kwietnia 1925 roku, odbyła się wielka gala otwarcia Uniwersytetu Hebrajskiego. W ceremonii otwarcia uczestniczyli lord Arthur Balfour , Wysoki Komisarz Palestyny sir Herbert Samuel , Chaim Weizman, Albert Einstein , Sigmund Freud , rabin Awraham Kuk i Chajm Nachman Bialik . Pierwszym rektorem Uniwersytetu został dr Juda Magnes , który musiał zorganizować funkcjonowanie całej uczelni. W pierwszych latach swojego istnienia, zajmowała się ona wyłącznie badaniami naukowymi, a dla studentów prowadzono jedynie letnie kursy przygotowawcze. Normalne nauczanie rozpoczęło się od 1928 roku. W 1931 botanik Alexander Eig założył na górze Ogród Botaniczny Uniwersytetu Hebrajskiego. Jest to jeden z największych zbiorów izraelskich roślin. Była to także pierwsza siedziba jerozolimskiego ogrodu zoologicznego . W 1935 roku Juda Magnes przeprowadził gruntowną reformę strukturalną uniwersytetu, przygotowując go w ten sposób pod dalszy rozwój. Po jej ukończeniu, obowiązki rektora przejął prof. Hugo Bergmann . W latach 30. XX wieku na uniwersytet przybyli żydowscy naukowcy z Europy, którzy w ramach piątej Aliji przybyli do Palestyny. W 1934 roku przyjechał Hans Jakob Polotsky, który utworzył Katedrę Językoznawstwa. W 1935 roku przyjechał Władysław Farkas, który założył Wydział Chemii, Bernhard Zondek został profesorem ginekologii, Hanoch Albeck utworzył szkołę Talmudu , a Martin Buber włożył wkład w filozofię. W 1942 roku w osadzie Rechowot otworzono wydział rolnictwa. Do 1947 roku uniwersytet był już ważną instytucją naukowo-dydaktyczną, która stopniowo zyskiwała światową renomę. Uniwersytet posiadał 200 pracowników naukowych, z których wiedzy korzystało ponad tysiąc studentów . Na uczelni istniały wydziały: nauk humanistycznych , medycyny (przy utworzonym w 1938 roku Szpitalu Hadassa ), matematyki i pedagogiki . Utworzono żydowską Bibliotekę Narodową , ukazywała się prasa uniwersytecka, kształcono dorosłych. Uchwalona 29 listopada 1947 roku Rezolucja Zgromadzenia Ogólnego ONZ nr 181 zakładała, że na terenie byłego Mandatu Palestyny miały powstać dwa państwa (żydowskie i arabskie ) oraz mała międzynarodowa strefa obejmująca Jerozolimę i Betlejem . Strefa międzynarodowa miała pozostawać poza granicami obu państw i być zarządzana przez Narody Zjednoczone , które stawały się gwarantem bezpieczeństwa wszystkich świętych miejsc chrześcijaństwa , islamu i judaizmu w obu miastach . Społeczność żydowska zaakceptowała plan podziału Palestyny, jednak Arabowie odrzucili go i dzień później doprowadzili do wybuchu wojny domowej w Mandacie Palestyny . Region Jerozolimy stanowił najsilniejszy punkt sporny wojny. Już w grudniu 1947 roku siły arabskie przecięły tę drogę, odcinając górę Skopus od żydowskiej Zachodniej Jerozolimy . W ten sposób, góra stała się izolowaną żydowską enklawą . Obszar góry miał bardzo duże znaczenie strategiczne. Znajdując się głęboko poza liniami arabskimi, umożliwiał żydowskiej organizacji paramilitarnej Hagana przeprowadzanie ataków dywersyjnych na tyłach przeciwnika. Z tego powodu, Hagana ufortyfikowała wzniesienie, wykorzystując Uniwersytet Hebrajski jako swoją bazę operacyjną i wysuniętą placówkę obserwacyjną. W tej sytuacji, w lutym 1948 roku rada uczelni zdecydowała się na przeniesienie biur i sal lekcyjnych do Zachodniej Jerozolimy. Głównym powodem podjęcia takiej decyzji była całkowita izolacja enklawy góry Skopus. W dniu 13 kwietnia 1948 roku jadący na górę Skopus żydowski konwój z zaopatrzeniem wpadł w zasadzkę, i doszło do masakry konwoju medycznego Hadassa (zginęło 79 osób, w tym lekarze, pielęgniarki, pacjenci i pracownicy naukowi) . Gdy 14 maja 1948 roku wybuchła I wojna izraelsko-arabska , sytuacja w całym obszarze jeszcze bardziej się pogorszyła. W kwietniu 1949 roku zawarto rozejm izraelsko-jordański . Określał on, że teren szpitala Hadassa i Uniwersytetu Hebrajskiego będzie stanowić zdemilitaryzowaną enklawę izraelską na terytorium jordańskim . Nadzór nad jej bezpieczeństwem sprawowały międzynarodowe siły UNTSO . Co dwa tygodnie przez przejście graniczne Bramy Mandelbauma przejeżdżał konwój trzech izraelskich pojazdów, dowożąc zaopatrzenie i nową zmianę ludzi na górę Skopus. W tutejszych instytucjach naukowych mogło pracować jedynie 35 pracowników izraelskich . Nie mogąc prowadzić normalnej działalności, podjęto decyzję o przeniesieniu Uniwersytetu Hebrajskiego do nowej jerozolimskiej dzielnicy Giwat Ram . Budowę nowego kampusu ukończono w 1958 roku. W międzyczasie, zajęcia edukacyjne prowadzono w 40 różnych budynkach w całym mieście . W 1961 roku w osiedlu En Kerem wybudowano szpital Hadassa wraz z akademickim kampusem medycznym. Na początku 1967 roku na uniwersytecie studiowało 12,5 tys. studentów. W wyniku wojny sześciodniowej w czerwcu 1967 roku wojska izraelskie zajęły Wschodnią Jerozolimę i Uniwersytet Hebrajski mógł powrócić do swojego pierwotnego kampusu na górze Skopus. Prace remontowe ukończono w 1981 roku i większość wydziałów została przeniesiona do nowego kampusu. W Giwat Ram pozostały Wydział Nauk Przyrodniczych, Akademia Języka Hebrajskiego oraz Biblioteka Narodowa. Utworzono tutaj także Instytut Matematyki Einsteina. W 1985 roku w mieście Rechowot otworzono szkołę weterynarii. W dniu 31 lipca 2002 roku palestyński terrorysta zdetonował bombę w stołówce kampusu na górze Skopus. W zamachu na Uniwersytet Hebrajski zginęło 9 osób – 5 Izraelczyków, 3 obywateli Stanów Zjednoczonych i 1 obywatel Francji. Do zamachu przyznała się organizacja terrorystyczna Hamas . Polski wkład [ edytuj | edytuj kod ] edytuj Józef Chazanowicz był jednym z założycieli biblioteki uniwersytetu. Samuel Goldflam zapisał swoją kolekcję sztuki (około dwustu dzieł) w testamencie Uniwersytetowi Hebrajskiemu; umieszczono ją najpierw w muzeum Szkoły Sztuk Pięknych i Rzemiosł Besaleela , a potem w Muzeum Izraela . Uniwersytetowi zapisał też swoją bibliotekę . Wydziały i instytucje [ edytuj | edytuj kod ] edytuj Uniwersytet Hebrajski (1/16) ▶ Kampus na górze Skopus ◀ (2/16) ▶ Wejście na teren uniwersytetu ◀ (3/16) ▶ Uniwersytet Hebrajski ◀ (4/16) ▶ Wieża widokowa na terenie uniwersytetu ◀ (5/16) ▶ Kampus uniwersytecki na górze Skopus ◀ (6/16) ▶ Widok z amfiteatru Uniwersytetu Hebrajskiego ◀ (7/16) ▶ Uniwersytecki ogród botaniczny ◀ (8/16) ▶ Synagoga Hechta ◀ (9/16) ▶ Akademia Sztuk Pięknych i Wzornictwa Besaleela ◀ (10/16) ▶ Kampus Giwat Ram ◀ (11/16) ▶ Wejście do kampusu Giwat Ram oświetlone w nocy ◀ (12/16) ▶ Akademia Języka Hebrajskiego ◀ (13/16) ▶ Biblioteka Narodowa Izraela ◀ (14/16) ▶ Amfiteatr w kampusie Giwat Ram ◀ (15/16) ▶ Szkoła medyczna przy szpitalu Hadassa w En Kerem ◀ (16/16) Kampus w Rechowot Uniwersytet Hebrajski ma pięć kampusów , z których najważniejszy jest położony na górze Skopus. Rektorzy [ edytuj | edytuj kod ] edytuj Juda Lejb Magnes , pierwszy rektor Uniwersytetu Hebrajskiego w Jerozolimie Znani absolwenci i pracownicy uniwersytetu [ edytuj | edytuj kod ] edytuj Z tym tematem związana jest kategoria: Absolwenci Uniwersytetu Hebrajskiego . Giulio Racah – fizyk znany z określenia parametru Racah i jego uczeń Amos de-Szalit, specjalista fizyki nuklearnej. David Gross – laureat Nagrody Nobla w dziedzinie fizyki z 2004 roku „za opracowanie teorii asymptotycznej swobody w silnych oddziaływaniach między cząsteczkami elementarnymi ”. Abraham Fraenkel – matematyk, który zasłynął ze zaksjomatyzowania teorii mnogości . Elon Lindenstrauss – matematyk, laureat Medalu Fieldsa w 2010 roku. Michael O. Rabin – informatyk, laureat Nagrody Turinga w 1976 roku. W 2007 roku otrzymał tytuł doktora honoris causa Uniwersytetu Wrocławskiego . Awi Wigderson – informatyk, laureat Nagrody Nevanlinny w 1994 roku i Nagrody Gödla w 2009 roku. Robert Aumann – matematyk, laureat Nagrody Nobla w dziedzinie ekonomii w 2005 roku za prace dotyczące zastosowania teorii gier w naukach społecznych i mikroekonomii . Daniel Kahneman – ekonomista, laureat Nagrody Nobla w dziedzinie ekonomii w 2002 roku za zintegrowanie wniosków z badań psychologicznych do nauk ekonomicznych, szczególnie dotyczących ludzkich osądów i podejmowania decyzji w warunkach niepewności. Awram Herszko i Aaron Ciechanower – laureaci Nagrody Nobla w dziedzinie chemii w 2004 roku za odkrycie roli ubikwityn w degradacji białek w organizmie. Roger Kornberg – laureat Nagrody Nobla w dziedzinie chemii w 2006 roku za badania molekularnego mechanizmu transkrypcji w komórkach eukariotycznych . Ada Jonath – laureatka Nagrody Nobla w dziedzinie chemii w 2009 roku za badania nad strukturą i funkcją rybosomu . Przypisy [ edytuj | edytuj kod ] edytuj ↑ Uniwersytety świata (2010) , [w:] Encyklopedia PWN [online], Wydawnictwo Naukowe PWN [dostęp 2019-08-29] . ↑ Welcome to The Hebrew University . [w:] The Hebrew University of Jerusalem [on-line]. [dostęp 2014-10-29]. ( ang. ) . ↑ Academic Ranking of World Universities 2014 . [w:] Shanghai Ranking Consultancy [on-line]. [dostęp 2014-10-29]. [zarchiwizowane z tego adresu (2015-01-19)]. ( ang. ) . ↑ Jerzy Duda. Uniwersytet Hebrajski w Jerozolimie . „Alma Mater”. 65, 2004. Kraków: Uniwersytet Jagielloński. brak numeru strony ↑ Ron Peled: More than just Mount Scopus . [w:] Jedi’ot Acharonot [on-line]. 2007-01-08. [dostęp 2014-10-30]. ( ang. ) . ↑ History . [w:] The Hebrew University of Jerusalem [on-line]. [dostęp 2014-10-30]. ( ang. ) . ↑ Andrew L. Yarrow: Hadassah Celebrates 75 Years of Helping . [w:] The New York Times [on-line]. 1987-01-23. [dostęp 2014-10-30]. ( ang. ) . ↑ United Nations General Assembly Resolution 181 . [w:] The Avalon Project – Yale Law School [on-line]. [dostęp 2014-10-30]. ( ang. ) . ↑ Oficjalna mapa podziału Palestyny opracowana przez UNSCOP . [w:] United Nations [on-line]. 1948. [dostęp 2014-10-30]. ( ang. ) . ↑ Gelber 2006 ↓ , s. 26. ↑ Judy Siegel-Itzkovich: Victims of Hadassah massacre to be memorialized . [w:] The Jerusalem Post [on-line]. 2008-04-07. [dostęp 2016-05-02]. ( ang. ) . ↑ Cablegram dated 3 April 1949 from the United Nations Acting Mediator to the Secretary-General transmitting the text of the General Armistice Agreement between the Hashemite Jordan Kingdom and Israel . [w:] United Nations [on-line]. 1949-04-03. [dostęp 2016-05-02]. ( ang. ) . ↑ Encyclopedia Judaica, Jerusalem . T. 9. Jerusalem: Keter, 1978, s. 1497. ↑ Summerfield 1998 ↓ , s. 193. ↑ To Remember and Create . [w:] The Hebrew University of Jerusalem [on-line]. [dostęp 2014-11-01]. ( ang. ) . ↑ Jerozolima w kulturze europejskiej: materiały z konferencji zorganizowanej w Instytucie Sztuki Polskiej Akademii Nauk w Warszawie w dniach 14–17 maja 1996 . Warszawa: Instytut Sztuki Polskiej Akademii Nauk, 1997, s. 544–546. ISBN 83-85938-96-6 . ↑ Proceedings of the general convention of the Constitution Grand Lodge, B’nai B’rith (1935) s. 755. ↑ Uniwersytety świata (2010) , [w:] Encyklopedia PWN [online], Wydawnictwo Naukowe PWN [dostęp 2014-08-18] . Bibliografia [ edytuj | edytuj kod ] edytuj Yoav Gelber: Palestine 1948 . Brighton: Sussex Academic Press, 2006. ISBN 978-1-84519-075-0 . Carol J. Summerfield, Mary Elizabeth Devine, Anthony Levi: International Dictionary of University Histories: Edited by Carol Summerfield and Mary Elizabeth Devine . Taylor & Francis, 1998. ISBN 978-1-884964-23-7 . Linki zewnętrzne [ edytuj | edytuj kod ] edytuj The Hebrew University of Jerusalem . [w:] The Hebrew University of Jerusalem [on-line]. [dostęp 2014-11-01]. ( ang. ) . pokaż p d e Szkolnictwo w Izraelu Kontrola autorytatywna ( uniwersytet ): ISNI : 0000000419370538 VIAF : 133172413 ULAN : 500256289 LCCN : n79139437 GND : 2023678-5 LIBRIS : gdsvsbp04n8ncjd BnF : 11869862v SUDOC : 085963631 NLA : 35246208 NKC : ko2004263596 BNE : XX253934 BIBSYS : 90322903 CiNii : DA0280975X PLWABN : 9810696149405606 NUKAT : n97048104 J9U : 987007296245605171 PTBNP : 160923 CANTIC : a10420216 LNB : 000085131 NSK : 000663832 ΕΒΕ : 127923 LIH : LNB:V*361713;=BH Encyklopedie internetowe : Britannica : topic/Hebrew-University-of-Jerusalem NE.se : hebreiska-universitet-i-jerusalem Źródło: „ https://pl.wikipedia.org/w/index.php?title=Uniwersytet_Hebrajski_w_Jerozolimie&oldid=76778160 ”