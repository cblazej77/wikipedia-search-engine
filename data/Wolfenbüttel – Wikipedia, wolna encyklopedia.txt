Prolog Ten artykuł dotyczy miasta. Zobacz też: inne znaczenia tego słowa . Wstęp Wolfenbüttel – miasto powiatowe w Niemczech w kraju związkowym Dolna Saksonia , stolica powiatu Wolfenbüttel . W latach 1430–1754 siedziba książąt Brunszwiku-Lüneburga . Miasto leży nad rzeką Oker , ok. 13 km na południe od Brunszwiku . Powierzchnia miasta wynosi 78,46 km², 31 grudnia 2023 roku miasto liczyło 53 034 mieszkańców . Historia [ edytuj | edytuj kod ] edytuj Pierwsza wzmianka o miejscowości pochodzi z 1118 roku, wymieniana jest jako Wulferesbutle . Około roku 1430 tutejszy zamek został siedzibą książąt Brunszwiku i Lüneburga z dynastii Welfów . W 1542 warownia została zniszczona przez wojska związku szmalkaldzkiego . 7 sierpnia 1570 miasto uzyskało prawa targowe oraz herb. W 1589 założono tu garnizon , a w latach 1602–1609 wzniesiono ratusz. Podczas wojny trzydziestoletniej w 1626 miasto zajęły wojska duńskiego króla Chrystiana IV Oldenburga , a rok później – wojska cesarskie pod dowództwem Gottfrieda Heinricha zu Pappenheima . W 1747 miejscowości Heinrichstadt, Neue Heinrichstadt, Gotteslager (Juliusstadt), Auguststadt i Dammfeste połączono w jedno miasto Wolfenbüttel. W latach 1753–1754 rodzina książęca przeniosła swoją siedzibę do Brunszwiku . W latach 1757–1761, podczas wojny siedmioletniej , miasto było pod kontrolą wojsk francuskich. W latach 1806–1813 wchodziło w skład Królestwa Westfalii pod berłem Hieronima Bonapartego , brata Napoleona I . W 1838 uruchomiono połączenie kolejowe z Brunszwikiem, a w 1861 uruchomiono pierwszą lampę gazową . W 1893 otwarto synagogę przy Lessingstraße, rok później – muzeum miejskie, a w latach 1907–1909 wzniesiono budynek teatru. Podczas I wojny światowej zginęło 453 mieszkańców miasta, a w 1944 roku Wolfenbüttel nawiedziły naloty bombowe. W 1956 zlokalizowano tu garnizon Bundeswehry . W 1974 w granice miasta włączono miejscowości: Adersheim ﻿ , Ahlum ﻿ , Atzum ﻿ , Fümmelse ﻿ , Halchter ﻿ , Groß Stöckheim ﻿ , Leinde ﻿ , Linden ﻿ , Salzdahlum ﻿ i Wendessen ﻿ . Widok z lotu ptaka na zamek , po lewej widoczny mały zamek Zabytki [ edytuj | edytuj kod ] edytuj Zamek Wolfenbüttel , dawna siedziba książąt Brunszwiku-Lüneburga , Mały Zamek ﻿ , Herzog August Bibliothek , obiekty sakralne: manierystyczny kościół Beatae Mariae Virginis , barokowy kościół Świętej Trójcy , szachulcowy kościół św. Jana Chrzciciela ﻿ , neoromański kościół rzymskokatolicki św. Piotra . Przemysł [ edytuj | edytuj kod ] edytuj W mieście znajduje się gorzelnia produkująca likier Jägermeister . Ponadto w mieście rozwinął się przemysł elektroniczny, chemiczny, maszynowy oraz poligraficzny . Ludzie związani z Wolfenbüttel [ edytuj | edytuj kod ] edytuj Gotthold Ephraim Lessing w roku 1779 napisał tu swoje ostatnie główne dzieło Natan mędrzec ( niem. Nathan der Weise ). Przyszedł tu na świat matematyk i kartograf Carl Brandan Mollweide . Żyła tu córka Zygmunta I i królowej Bony Zofia Jagiellonka , została pochowana w kościele Błogosławionej Marii Dziewicy . W latach 80. XX w. zamieszkała tu polska piosenkarka Karin Stanek . Po śmierci została pochowana na miejscowym cmentarzu katolickim . Miasta partnerskie [ edytuj | edytuj kod ] edytuj Blankenburg (Harz) , Saksonia-Anhalt Kamienna Góra , Polska Kenosha , Stany Zjednoczone Satu Mare , Rumunia Sèvres , Francja Września , Polska Polkowice , Polska Przypisy [ edytuj | edytuj kod ] edytuj ↑ Wolfenbüttel , [w:] Encyklopedia PWN [online], Wydawnictwo Naukowe PWN [dostęp 2025-04-21] . ↑ LSN-Online, die größte regionalstatistische Datenbank Deutschlands [online], www1.nls.niedersachsen.de [dostęp 2024-07-23] . ↑ Stadt S. Wolfenbüttel Stadt S. , Wolfenbütteler Stadtgeschichte [online], Stadt Wolfenbüttel [dostęp 2024-07-23] ( niem. ) . ↑ ih: Wolfenbuttel pod Brunszwikiem – tu spoczywa Karin Stanek . se.pl, 2011-11-02. [dostęp 2023-08-02]. [zarchiwizowane z tego adresu (2023-03-29)]. ( pol. ) . Linki zewnętrzne [ edytuj | edytuj kod ] edytuj Oficjalna strona miasta pokaż p d e Powiat Wolfenbüttel (Landkreis Wolfenbüttel) Siedziba powiatu: Wolfenbüttel Kontrola autorytatywna ( gmina miejska w Niemczech ): ISNI : 0000000405823401 VIAF : 140714405 LCCN : n80024168 GND : 4066832-0 BnF : 118808654 NKC : ge131411 , ge1196697 J9U : 987007562083205171 LNB : 000212655 Encyklopedie internetowe : PWN : 3997666 Catalana : 0072359 DSDE : Wolfenbüttel Źródło: „ https://pl.wikipedia.org/w/index.php?title=Wolfenbüttel&oldid=76516438 ”