Prolog Wstęp Wyżyna Bawarska , Przedgórze Alpejskie ( 422 , historycznie także Wyżyna Szwabsko-Bawarska ; niem. Deutsches Alpenvorland , Alpenvorland ) – przedpole północnej części Alp , leżące na obszarze południowo-zachodnich Niemiec . Wraz z Wyżyną Szwajcarską i Przedgórzem Austriackim tworzy Północne Przedgórze Alp (niem. Alpenvorland ). Geografia [ edytuj | edytuj kod ] edytuj Wyżyna Bawarska leży między Jeziorem Bodeńskim , które oddziela ją od Wyżyny Szwajcarskiej, a dolnym biegiem rzek Inn i Salzach , za którymi leży Przedgórze Austriackie. Od północy i zachodu ograniczona jest jurami Szwabską , Frankońską oraz Lasem Bawarskim , stanowiącymi część masywu Hercynidów . W części południowej występują wały morenowe i jeziora. Liczne rzeki, z których najważniejsze są Lech , Izara i Inn , płyną na północ do Dunaju w płytkich, szerokich dolinach. Regionalizacja [ edytuj | edytuj kod ] edytuj Geografowie niemieccy w miejsce podprowincji Wyżyny Bawarskiej wyróżniają dwie podprowincje: Południowe Przedgórze Alpejskie i Północne Przedgórze Alpejskie o wyraźnie odmiennym charakterze. Północne Przedgórze Alpejskie [ edytuj | edytuj kod ] edytuj Jest zapadliskiem tektonicznym wypełnionym w trzeciorzędzie molasą i w późniejszym czasie zerodowanym. Charakterystyczne są pagórkowate i faliste tereny porozdzielane szerokimi i płaskimi dolinami rzecznymi oraz wyrównanymi stożkami napływowymi . Jest to region wybitnie rolniczy położony na wysokościach 300–700 m n.p.m. Przy jego południowej granicy znajduje się Monachium . Wyróżnia się trzy makroregiony: Wyżynę Górnoszwabską ( Oberschwäbische Hochebene , lub Donau-Iller-Lech-Platte ) na zachód od rzeki Lech. Wzgórza Dolnobawarskie ( Unterbayerisches Hügelland lub Niederbayerisches Hügelland ) na północnym wschodzie regionu. Górnobawarskie terasy żwirowe ( Isar-Inn-Schotterplatten lub Oberbayerische Schotterplatten ), niekiedy łączone w jedną całość ze Wzgórzami Dolnobawarskimi. Południowe Przedgórze Alpejskie [ edytuj | edytuj kod ] edytuj Jest długim i wąskim pasem ciągnącym się wzdłuż Alp o charakterze młodoglacjalnym . Jest to teren powyżej 600 m n.p.m. z licznymi wzgórzami morenowymi mającymi niekiedy charakter gór niskich, osiągającymi do 1129 m n.p.m. (Ursersberg), oraz wieloma jeziorami: Budowa geologiczna [ edytuj | edytuj kod ] edytuj Jest przedgórskim zapadliskiem, w trzeciorzędzie wypełniło się molasą ( miąższość do 3500 m). Przyroda [ edytuj | edytuj kod ] edytuj W miejscach naturalnej szaty leśnej znajdują się obecnie bory świerkowe lub pola uprawne. Znaczną część torfowisk osuszono, mimo to zachowały się obszary torfowisk i łęgów chronione dziś przez rezerwaty przyrody. Na północy regionu znajduje się największy na świecie obszar upraw chmielu . Demografia [ edytuj | edytuj kod ] edytuj Na terenie regionu znajduje się ludna aglomeracja Monachium . Poza tym do większych miast zaliczają się: Augsburg , Ulm , Ratyzbona , Ingolstadt . Poza nimi jest to obszar o gęstości zaludnienia nieco niższej niż średnia niemiecka. Wyżynę bawarską zamieszkują grupy etniczne Bawarów i Szwabów . Zobacz też [ edytuj | edytuj kod ] edytuj Hallertau Kotlina Sandomierska Bibliografia [ edytuj | edytuj kod ] edytuj praca zbiorowa: Encyklopedia Powszechna PWN . T. 4. R-Z. Państwowe Wydawnictwo Naukowe, 1976, s. 363. Jerzy Kondracki Fizycznogeograficzna regionalizacja Niemiec i terenów przyległych w układzie dziesiętnym , "Przegląd Geograficzny" tom LXIX z. 102, 1997, str. 141-147. Urzędowy wykaz polskich nazw geograficznych świata , Warszawa 2013, s. 211. Źródło: „ https://pl.wikipedia.org/w/index.php?title=Wyżyna_Bawarska&oldid=75559350 ”